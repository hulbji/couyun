逍遥乐
双调九十八字，前段十一句六仄韵，后段九句五仄韵
黄庭坚
春意渐归芳草　故国佳人　千里信沈音杳　雨润烟光　晚景澄明　极目危栏斜照　梦当年少
平仄仄平平仄韵仄仄平平句平仄仄平平仄韵仄仄平平句仄仄平平句仄仄平平平仄韵仄平平仄韵
对樽前　上客邹枚　小鬟燕赵　共舞雪歌尘　醉里谈笑
仄平平读仄仄平平句仄平平仄韵仄仄仄平平句仄仄平仄韵
花色枝枝争好　鬓丝年年渐老　如今遇风景　空瘦损　向谁道　东君幸赐与　天幕翠遮红绕
平仄平平平仄韵仄平平平仄仄韵平平仄平仄句平仄仄读仄平仄韵平平仄仄仄句平仄仄平平仄韵
休休醉乡岐路　华胥蓬岛
平平仄平平仄句平平平仄韵

