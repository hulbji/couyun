秋霁
双调一百五字，前段十句六仄韵，后段十一句四仄韵
史达祖
江水苍苍　望倦柳愁荷　共感秋色　废阁先凉　古帘空暮　雁程最嫌风力　故园信息　爱渠入眼南山碧
中仄平平句仄仄仄平平句仄仄平仄韵中仄平平句中平中仄句中平仄中平仄韵中平仄仄韵仄平中仄平平仄韵
念上国　谁是　脍鲈江汉未归客
仄仄仄韵平仄读仄平平仄仄平仄韵
还又岁晚　瘦骨临风　夜闻秋声　吹动岑寂　露蛩悲　清灯冷屋　翻书愁上鬓毛白　年少俊游浑断得
平中仄仄句仄仄平平句仄中平平句中中平仄韵仄平中读平平中仄句平平中仄仄平仄韵中仄仄平平仄仄韵
但可怜处　无奈苒苒魂惊　采香南浦　剪梅烟驿
仄中平仄句中中仄仄平平句仄中平中句仄平平仄韵

格二
双调一百五字，前段十一句六仄韵，后段十一句五仄韵
吴文英
一水盈盈　汉影隔游尘　净洗寒绿　秋沐平烟　日回西照　乍惊饮虹天北　䌽兰翠馥　锦云直下花成屋
仄仄平平句仄仄仄平平句仄仄平仄韵平仄平平句仄平平仄句仄平仄平平仄韵仄平仄仄韵仄平仄仄平平仄韵
试纵目　空际醉来　风露跨黄鹄
仄仄仄韵平仄仄平句平仄仄平仄韵
追想缥缈　钓雪松江　恍然烟蓑　秋梦重续　问何如　临池鲙玉　扁舟空舣洞庭宿　也胜饮湘然楚竹
平仄仄仄句仄仄平平句仄平平平句平仄平仄韵仄平平读平平仄仄韵平平平仄仄平仄韵仄仄仄平平仄仄韵
夜久人悄　玉妃唤月归来　挂笙声里　水宫六六
仄仄平仄句仄平仄仄平平句仄平平仄句仄平仄仄韵

格三
双调一百五字，前段十一句五仄韵，后段十一句四仄韵
陈允平
千顷玻璃　送满目斜阳　渐下林阒　题叶人归　采菱舟散　望中水天一色　碾空桂魄　玉绳低转云无迹
平仄平平句仄仄仄平平句仄仄平仄韵平仄平平句仄平平仄句仄平仄平仄仄韵仄平仄仄韵仄平平仄平平仄韵
有素鸥　閒伴夜深　呼棹过环碧
仄仄平句平仄仄平句平仄仄平仄韵
相思万里　顿隔婵媛　几回瑶台　同驻鸾翼　对西风　凭谁问取　人间那得有今夕　应笑广寒宫殿窄
平平仄仄句仄仄平平句仄平平平句平仄平仄韵仄平平读平平仄仄句平平仄仄仄平仄韵平仄仄平平仄仄韵
露冷烟淡　还看数点残星　两行新雁　倚楼横笛
仄仄平仄句平仄仄仄平平句仄平平仄句仄平平仄韵

格四
双调一百三字，前段十句六仄韵，后段十句四仄韵
曾纡
木落山明　暮江碧　楼倚太虚寥廓　素手飞觞　钗头笑取　金英满浮桑落　鬓云漫约　酒红拂破香腮薄
仄仄平平句仄平仄句平仄仄平平仄韵仄仄平平句平平仄仄句平平仄平平仄韵仄平仄仄韵仄平仄仄平平仄韵
细细酌　帘外任教　月转画阑角
仄仄仄韵平仄仄平读仄仄仄平仄韵
当年快意登临　异乡节物　难禁离索　故人远　凌波何在　惟有残英共寂寞　愁到断肠无处著
平平仄仄平平句仄平仄仄句平平平仄韵仄平仄读平平平仄句平仄平平仄仄仄韵平仄仄平平仄仄韵
寄寒香与　凭渠问讯佳时　弄粉吹花　为谁梳掠
仄平平仄句平平仄仄平平句仄仄平平句仄平平仄韵

