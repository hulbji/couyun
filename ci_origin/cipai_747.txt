角招
双调一百七字，前段十一句八仄韵，后段十二句九仄韵
赵以夫
晓风薄　苔枝上　剪成万点冰萼　暗香无处著　立马断魂　晴雪篱落　溪横略彴　恨寄驿　音书辽邈
仄平仄韵平平仄句仄平仄仄平仄韵仄平平仄仄韵仄仄仄平句平仄平仄韵平平仄仄韵仄仄仄读平平平仄韵
梦绕扬州东阁　风流旧日何郎　想依然林壑
仄仄平平平仄韵平平仄仄平平句仄平平平仄韵
离索　引杯自酌　相看冷淡　一笑人如削　水云寒漠漠　底处群仙　飞来霜鹤　芳姿绰约　正月满
平仄韵仄平仄仄韵平平仄仄句仄仄平平仄韵仄平平仄仄韵仄仄平平句平平平仄韵平平仄仄韵仄仄仄读
瑶台珠箔　徙倚阑干寂寞　尽分付　许多愁　城头角
平平平仄韵仄仄平平仄仄韵仄平仄读仄平平句平平仄韵

