泛青苕
双调一百八字，前后段各十二句、五平韵
张先
绿净无痕　过晓霁清苕　镜里游人　红妆巧　彩船稳　当筵主　秘馆词臣　吴娃劝饮韩娥唱
仄仄平平韵仄仄仄平平句仄仄平平韵平平仄句仄平仄句平平仄句仄仄平平韵平平仄仄平平仄句
竞艳容　左右皆春　学为行雨　傍画桨　从教水溅罗裙
仄仄平读仄仄平平韵仄平平仄句仄仄仄句平平仄仄平平韵
烟溪混月黄昏　渐楼台上下　火影星分　飞槛倚　斗牛近　响箫鼓　远破重云　归轩未至千家待
平平仄仄平平韵仄平平仄仄句仄仄平平韵平仄仄句仄平仄句仄平仄句仄仄平平韵平平仄仄平平仄句
掩半妆　翠箔朱门　衣香拂面　扶醉卸簪花　满袖馀氲
仄仄平读仄仄平平韵平平仄仄句平仄仄平平句仄仄平平韵

