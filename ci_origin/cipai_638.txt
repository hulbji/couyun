锦堂春慢
双调一百一字，前后段各十句、四平韵
司马光
红日迟迟　虚廊影转　槐阴迤逦西斜　彩笔工夫难状　晚景烟霞　蝶尚不知春去　漫绕幽砌寻花
中仄平平句平平仄仄句平平中仄平平韵中仄平平中仄句仄仄平平韵中仄平平中仄句中中中仄平平韵
奈猛风过后　纵有残红　飞向谁家
仄中平中仄句中仄平平句中仄平平韵
始知青春无价　叹飘零宦路　荏苒年华　今日笙歌丛里　特地咨嗟　席上青衫湿透　算感旧
中中平中中仄句仄平平仄仄句中仄平平韵中仄中平中仄句中仄平平韵仄仄平平中仄句仄仄中读
何止琵琶　怎不教人易老　多少离愁　散在天涯
中仄平平韵仄仄平平中仄句中仄平平句仄仄平平韵

格二
双调一百一字，前后段各十句、四平韵
黄裳
天女多情　梨花剪碎　人间赠与多才　渐觉瑶池潋滟　粉翅徘徊　回旋不禁风力　背人飞去还来
平仄平平句平平仄仄句平平仄仄平平韵仄仄平平仄仄句仄仄平平韵平仄仄平平仄句仄平平仄平平韵
最是清虚好处　遥度幽香　不掩寒梅
仄仄平平仄仄句平仄平平句仄仄平平韵
岁华多幸呈瑞　泛寒光一样　仙子楼台　虽喜朱颜可照　时更相催　细认沙汀鹭下　静看烟渚潮回
仄平平仄平仄句仄平平仄仄句平仄平平韵平仄平平仄仄句平仄平平韵仄仄平平仄仄句仄平平仄平平韵
为遣青蛾趁拍　斗献轻盈　且更传杯
仄仄平平仄仄句仄仄平平句仄仄平平韵

格三
双调一百一字，前后段各十句、四平韵
《梅苑》无名氏
腊雪初晴　冰销凝泮　寻幽閒赏名园　时向长亭登眺　倚遍朱阑　拂面严风冻薄　满阶前　霜叶声乾
仄仄平平句平平仄仄句平平平仄平平韵平仄平平平仄句仄仄平平韵仄仄平平仄仄句仄平平读平仄平平韵
见小台深处　数叶江梅　漏泄春权
仄仄平平仄句仄仄平平句仄仄平平韵
百花休恨开晚　奈韶华瞬息　常放教先　非是东君私语　和煦恩偏　欲寄江南音耗　念故人
仄平平仄平仄句仄平平仄仄句平仄平平韵平仄平平平仄句平仄平平韵仄仄平平平仄句仄仄平读
隔阔云烟　一枝赠春色　待把金刀　剪倩人传
仄仄平平韵仄平仄平仄句仄仄平平句仄仄平平韵

格四
双调九十九字，前后段各十句、四平韵
葛立方
气应三阳　氛澄六幕　翔乌初上云端　问朝来何事　喜动门阑　田父占来好岁　星翁说道宜官
仄仄平平句平平仄仄句平平平仄平平韵仄平平平仄句仄仄平平韵平仄平平仄仄句平平仄仄平平韵
拟更凭高望远　春在烟波　春在晴峦
仄仄平平仄仄句平仄平平句平仄平平韵
歌管雕堂宴喜　任重帘不卷　交护春寒　况金钗整整　玉树团团　柏叶轻浮重醑　梅枝巧缀新幡
平仄平平仄仄句仄平平仄仄句平仄平平韵仄平平仄仄句仄仄平平韵仄仄平平平仄句平平仄仄平平韵
共祝年年如愿　寿过松椿　寿过彭聃
仄仄平平平仄句仄仄平平句仄仄平平韵

格五
双调九十八字，前后段各十句、四平韵
王梦应
浅帻分秋　凉尊试月　西风未雁犹蝉　看芙蓉影里　绿鬓年年　日上云帆压海　尘清玉马行天
仄仄平平句平平仄仄句平平仄仄平平韵仄平平仄仄句仄仄平平韵仄仄平平仄仄句平平仄仄平平韵
更烟楼凤举　风幕麟游　锦后珠前
仄平平仄仄句平仄平平句仄仄平平韵
绿阴池馆如画　记春晴药径　雨晓芝田　已办一年笑语　小聚云边　舞称香围艳锦　歌迟酒落红船
仄平平仄平仄句仄平平仄仄句仄仄平平韵仄仄仄平仄仄句仄仄平平韵仄仄平平仄仄句平平仄仄平平韵
早群仙醉去　柳掖花扶　似雾非烟
仄平平仄仄句仄仄平平句仄仄平平韵

