莺啼序
四段二百四十字，第一段八句四仄韵，第二段十句四仄韵，第三段十四句四仄韵，第四段十四句五仄韵
吴文英
残寒正欺病酒　掩沈香绣户　燕来晚　飞入西城　似说春事迟暮　画船载　清明过却　晴烟冉冉吴宫树
平平仄平仄仄句仄平平中仄韵中中仄读中仄平平句仄中中仄平仄韵中中仄读平平仄仄句平平仄仄平平仄韵
念羁情游荡　随风化为轻絮
仄中平中仄句中平中中平仄韵
十载西湖　傍柳系马　趁娇尘软露　溯红渐　招入仙溪　锦儿偷寄幽素　倚银屏　春宽梦窄
中仄平平句中中中仄句仄中平中仄韵中中仄读中仄平平句中平平中中仄韵仄平平读中平仄仄句
断红湿　歌纨金缕　暝堤空　轻把斜阳　总还鸥鹭
中中仄读中平平仄韵仄中平句中仄中平句中平平仄韵
幽兰旋老　杜若还生　水乡尚寄旅　别后访　六桥无信　事往花萎　瘗玉埋香　几番风雨　长波妒盼
中平中仄句中仄中平句中中中中仄韵中仄仄读中中中仄句中仄中中句仄仄平平句仄中中仄韵中平中仄句
遥山羞黛　渔灯分影春江宿　记当时　短楫桃根渡　青楼仿佛　临分败壁题诗　泪墨惨澹尘土
平平中仄句中平中仄平平仄句仄中平读中仄中平仄韵平平仄仄句中中中仄平平句中中中中平仄韵
危亭望极　草色天涯　叹鬓侵半苧　暗点检　离痕欢唾　尚染鲛绡　亸凤迷归　破鸾慵舞　殷勤待写
中平中仄句中仄平平句仄仄平中仄韵仄中仄读中平中仄韵仄仄平平句中仄平中句中中中仄韵平平仄仄句
书中长恨　蓝霞辽海沈过雁　漫相思　弹入哀筝柱　伤心千里江南　怨曲重招　断魂在否
平平平仄句中平中仄中中仄句仄平平读中仄平平仄韵中平中仄平平句中仄平平句仄平中仄韵

格二
四段二百四十字，第一段八句五仄韵，第二段十三句四仄韵，第三段十五句四仄韵，第四段十五句六仄韵
吴文英
横塘棹穿艳锦　引鸳鸯弄水　断霞晚　笑折花归　绀纱低护灯蕊　润玉瘦冰轻倦浴　斜拖凤股盘云坠
平平仄平仄仄句仄平平仄仄韵仄平仄读仄仄平平句仄平平仄平仄韵仄仄仄平平仄仄句平平仄仄平平仄韵
听银床声细　梧桐渐觉凉思
仄平平平仄韵平平仄仄平仄韵
窗隙流光　过如迅羽　愬空梁燕子　误惊起　风竹敲门　故人还又不至　记琅玕　新诗细掐
平仄平平句仄平仄仄句仄平平仄仄韵仄平仄句平仄平平句仄平平仄仄仄韵仄平平句平平仄仄句
早陈迹　香痕纤指　怕因循　罗扇恩疏　又生秋意
仄平仄句平平平仄韵仄平平句平仄平平句仄平平仄韵
西湖旧日　画舸频移　叹几萦梦寐　霞佩冷　叠澜不定　麝霭飞雨　乍湿鲛绡　暗盛红泪　练单夜共
平平仄仄句仄仄平平句仄仄平仄仄韵平仄仄句仄平仄仄句仄仄平仄句仄仄平平句仄平平仄韵仄平仄仄句
波心宿处　琼箫吹月霓裳舞　向明朝　未觉花容悴　嫣香易落　回头澹碧销烟　镜空画罗屏里
平平仄仄句平平平仄平平仄句仄平平读仄仄平平仄韵平平仄仄句平平仄仄平平句仄平仄平平仄韵
残蝉度曲　唱彻西园　也感红怨翠　念省惯吴宫幽憩　暗柳追凉　晓岸参斜　露零鸥起　丝萦寸藕
平平仄仄句仄仄平平句仄仄平仄仄韵仄仄仄平平平仄韵仄仄平平句仄仄平平句仄平平仄韵平平仄仄句
留连欢事　桃笙频展湘浪影　有昭华　秾李冰相倚　如今鬓点凄霜　半箧秋词　恨盈蠹纸
平平平仄韵平平平仄平仄仄句仄平平句平仄平平仄韵平平仄仄平平句仄仄平平句仄平仄仄韵

格三
四段二百四十字，第一段八句五仄韵，第二段十句四仄韵，第三段十四句四仄韵，第四段十四句五仄韵
黄公绍
银云卷晴缥缈　卧长龙一带　柳丝蘸　几簇柔烟　两市帘栋如画　芳草岸　湾环半玉　鳞鳞曲港双流会
平平仄平仄仄句仄平平仄仄韵仄平仄读仄仄平平句仄仄平仄平仄韵平仄仄读平平仄仄句平平仄仄平平仄韵
看碧天连水　翻成箭样风快
仄仄平平仄韵平平仄仄平仄韵
白露横江　一苇万顷　问灵槎何在　空翠湿　衣不胜寒　日华金掌沆瀣　甃花平　绿纹衬步
仄仄平平句仄仄仄仄句仄平平平仄韵平仄仄读平仄平平句仄平平仄仄仄韵仄平平读仄平仄仄句
琼田涌出神仙界　黛眉修　依约雾鬟　在秋波外
平平仄仄平平仄韵仄平平句平仄仄平句仄平平仄韵
阁嘘青蜃　檐啄彩虹　飞盖蹴鳌背　灯火暮　相轮倒景　偷睇别浦　片片归帆　远自天际　舞蛟幽壑
仄平平仄句平仄仄平句平仄仄平仄韵平仄仄读仄平仄仄句平仄仄仄句仄仄平平句仄仄平仄韵仄平平仄句
栖鸦古木　有人剪取松江水　忆细鳞巨口鱼堪脍　波涵笠泽　时见静影浮光　霁阴万貌千态
平平仄仄句仄平仄仄平平仄句仄仄平仄仄平平仄韵平平仄仄句平仄仄仄平平句仄平仄仄平仄韵
蒹葭深处　应有閒鸥　寄语休见怪　倩洗却　香红尘面　买个扁舟　身世飘萍　名利微芥　阑干拍遍
平平平仄句平仄平平句仄仄平仄仄韵仄仄仄读平平平仄句仄仄平平句平仄平平句平仄平仄韵平平仄仄句
除东曹掾　与天随子是我辈　尽胸中　著得乾坤大　亭前无限惊涛　总把遥岑　月明满载
平平平仄句仄平平仄仄仄仄韵仄平平读仄仄平平仄韵平平平仄平平句仄仄平平句仄平仄仄韵

格四
四段二百四十字，第一段八句四仄韵，第二段九句四仄韵，第三段、第四段各十四句四仄韵
赵文
初荷一番濯雨　锦云红尚卷　隘华屋　赋客吟仙　候望南极天远　还报道　飘然紫气　山奇水胜都行遍
平平仄平仄仄句仄平平仄仄韵仄平仄读仄仄平平句仄仄平仄平仄韵平仄仄读平平仄仄句平平仄仄平平仄韵
却归来领客　水晶庭院开宴
仄平平仄仄句仄平平仄平仄韵
窗户青红　正似京洛　按笙歌一片　似别有　金屋佳人　桃根桃叶清婉　倚薰风　虬须正绿
平仄平平句仄仄平仄句仄平平仄仄韵仄仄仄读平仄平平句平平平仄平仄韵仄平平读平平仄仄句
人似玉　手挼纨扇　算风流　只有蓬瀛　画图曾见
平仄仄读仄平平仄韵仄平平读仄仄平平句仄平平仄韵
谁知老子　正自萧然　于此兴颇浅　只拟问　金砂玉蕊　兔髓乌肝　偃月炉中　七还九转　今来古往
平平仄仄句仄仄平平句平仄仄仄仄韵仄仄仄读平平仄仄句仄仄平平句仄仄平平句仄平仄仄韵平平仄仄句
悠悠史传　神仙本是英雄做　笑英雄　到此多留恋　看著破晓耕龙　跨海骑鲸　千年依旧丹脸
平平仄仄句平平仄仄平平仄句仄平平读仄仄平平仄韵平仄仄仄平平句仄仄平平句平平平仄平仄韵
便教乞与　万里封侯　奈朔风如箭　又何似　六山一任　种竹栽花　棋局思量　墨池挥染　天还记得
仄平仄仄句仄仄平平句仄仄平平仄韵仄平仄读仄平仄仄句仄仄平平句平仄平平句仄平平仄韵平平仄仄句
生贤初意　乾坤正要人撑住　便公能安稳天宁肯　待看佐汉功成　伴赤松游　恁时未晚
平平平仄句平平仄仄平平仄句仄平平平仄平平仄韵仄平仄仄平平句仄仄平平句仄平仄仄韵

格五
四段二百三十六字，第一、第二段各九句四仄韵，第三段十三句五仄韵，第四段十四句七仄韵
汪元量
金陵故都最好　有朱楼迢递　嗟倦客又此凭高　槛外已少佳致　更落尽梨花　飞尽杨花　春也成憔悴
平平仄平仄仄句仄平平平仄韵平仄仄仄仄平平句仄仄仄仄平仄韵仄仄仄平平句平仄平平句平仄平平仄韵
问青山　三国英雄　六朝奇伟
仄平平读平仄平平句仄平平仄韵
麦甸葵丘　荒台败垒　鹿豕衔枯荠　正潮打孤城　寂寞斜阳影里　听楼头　哀笳怨角　未把酒
仄仄平平句平平仄仄句仄仄平平仄韵仄平仄平平句仄仄平平仄仄韵仄平平读平平仄仄句仄仄仄读
愁心先醉　渐夜深　月满秦淮　烟笼寒水
平平平仄韵仄仄平读仄仄平平句平平平仄韵
凄凄惨惨　冷冷清清　灯火渡头市　慨商女　不知兴废　隔江犹唱庭花　馀音亹亹　伤心千古
平平仄仄句仄仄平平句平仄仄平仄韵仄平仄读仄平平仄句仄平平仄平平句平平仄仄韵平平平仄句
泪痕如洗　乌衣巷口青芜路　认依稀　王谢旧邻里　临春结绮　可怜红粉成灰　萧索白杨风起
仄平平仄韵平平仄仄平平仄句仄平平读平仄仄平仄韵平平仄仄句仄平平仄平平句平仄仄平平仄韵
因思畴昔　铁索千寻　漫沈江底　挥羽扇　障西尘　便好角巾私第　清谈到底成何事　回首新亭
平平平仄句仄仄平平句仄平平仄韵平仄仄句仄平平句仄仄仄平平仄韵平平仄仄平平仄韵平仄平平句
风景今如此　楚囚对泣何时已　叹人间今古真儿戏　东风岁岁还来　吹入钟山　几重苍翠
平仄平平仄韵仄平仄仄平平仄韵仄平平平仄平平仄韵平平仄仄平平句平仄平平句仄平平仄韵

