声声慢
双调九十九字，前段九句四平韵，后段八句四平韵
晁补之
朱门深掩　摆荡春风　无情镇欲轻飞　断肠如雪撩乱　去点人衣　朝来半和细雨　向谁家　东馆西池
中中中中句中中中中句中中中仄平平韵仄中平中平仄句仄仄平平韵中中中平中仄句仄中平读中仄平平韵
算未肯　似桃含红蕊　留待郎归
仄仄仄读仄平平平仄句中仄平平韵
还记章台往事　别后纵　青青似旧时垂　灞岸行人多少　竞折柔枝　而今恨啼露叶　镇香街
中中中平中仄句中中中读平中中仄平平韵仄仄中平平仄句仄仄平平韵中中中平仄仄句仄平平读
抛掷因谁　又争可　妒郎誇春草　步步相随
中仄平平韵仄平仄读仄平平平仄句仄仄平平韵

格二
双调九十七字，前段十句四平韵，后段九句四平韵
贺铸
园林幕翠　燕寝凝香　华池缭绕飞廊　坐按吴娃清丽　楚调圆长　歌阑横流美眄　乍疑生　绮席辉光
平平仄仄句仄仄平平句平平平仄平平韵仄仄平平平仄句仄仄平平韵平平平平仄仄句仄平平读仄仄平平韵
文园属意　玉卮交劝　宝瑟高张
平平仄仄句仄平平仄句仄仄平平韵
南薰难消幽恨　金徽上　殷勤彩凤求凰　便许卷收行雨　不恋高唐　东山胜游在眼　待纫兰撷菊相将
平平平平平仄句平平仄读平平仄仄平平韵仄仄仄平平仄句仄仄平平韵平平仄平仄仄句仄平平仄仄平平韵
双栖安稳　五云溪　是故乡
平平平仄句仄平平句仄仄平韵

格三
双调九十七字，前后段各十句、四平韵
曹勋
素商吹景　西真赋巧　桂子秋借蟾光　层层翠葆　深隐幽艳清香　占得秀岩分种　天教微露染娇黄
仄平平仄句平平仄仄句仄仄平仄平平韵平平仄仄句平仄平仄平平韵仄仄仄平平仄句平平平仄仄平平韵
珍庭晓　透肌破鼻　细细芬芳
平平仄句仄平仄仄句仄仄平平韵
应是月中倒影　喜馀叶婆娑　灏色迎凉　移根上苑　雅称曲槛回廊　趁取蕊珠密缀　与收花雾著宫裳
平仄仄平仄仄句仄平仄平平句仄仄平平韵平平仄仄句仄仄仄仄平平韵仄仄仄平仄仄句仄平平仄仄平平韵
帘栊静　好围四坐　对赏瑶觞
平平仄句仄平仄仄句仄仄平平韵

格四
双调九十七字，前段十句四平韵，后段八句四平韵
吴文英
檀栾金碧　婀娜蓬莱　游云不蘸芳洲　露柳霜莲　十分点缀残秋　新弯画眉未稳　似含羞　低度墙头
平平平仄句仄仄平平句平平仄仄平平韵仄仄平平句仄平仄仄平平韵平平仄平仄仄句仄平平读平仄平平韵
愁送远　驻西台车马　共惜临流
平仄仄句仄平平平仄句仄仄平平韵
知道池亭多宴　掩庭花　长是惊落秦讴　腻粉阑干　犹闻凭袖香留　输他翠涟拍甃　瞰新妆
平仄平平平仄句仄平平读平仄平仄平平韵仄仄平平句平平平仄平平韵平平仄平仄仄句仄平平读
终日凝眸　帘半卷　带黄花　人在小楼
平仄平平韵平仄仄句仄平平读平仄仄平韵

格五
双调九十七字，前段十句四平韵，后段九句四平韵
王沂孙
啼螀门静　落叶阶深　秋声又入吾庐　一枕新凉　西窗晚雨疏疏　旧香旧色换却　但满川　残柳荒蒲
平平平仄句仄仄平平句平平仄仄平平韵仄仄平平句平平仄仄平平韵仄平仄仄仄仄句仄仄平读平仄平平韵
茂陵远　任岁华苒苒　老尽相如
仄平仄句仄仄平仄仄句仄仄平平韵
昨夜西风初起　想莼边呼棹　橘后思书　短景凄然　残歌空扣铜壶　当时送行共约　雁归时
仄仄平平平仄句仄平平平仄句仄仄平平韵仄仄平平句平平平仄平平韵平平仄平仄仄句仄平平读
人赋归与　雁归也　问人归　如雁归无
平仄平平韵仄平仄句仄平平读平仄平平韵

格六
双调九十八字，前段十句四平韵，后段九句四平韵
周密
妆额黄轻　舞衣红浅　西风又到人间　小雨新霜　萍池藓径生寒　输他汉宫姊妹　粲星钿　露佩珊珊
平仄平平句仄平平仄句平平仄仄平平韵仄仄平平句平平仄仄平平韵平平仄平仄仄句仄平平读仄仄平平韵
凉意早　正金盘露洁　翠盖香残
平仄仄句仄平平仄仄句仄仄平平韵
三十六宫秋色好　看扶疏仙影　伴月长閒　宝络风流　何如细蕊堪餐　幽香未应便减　傲清霜
平仄仄平平仄仄句仄平平平仄句仄仄平平韵仄仄平平句平平仄仄平平韵平平仄平仄仄句仄平平读
正是宜看　吟思远　负东篱　还赋小山
仄仄平平韵平仄仄句仄平平读平仄仄平韵

格七
双调九十六字，前段九句四平韵，后段八句四平韵
石孝友
花前月下　好景良辰　厮守日许多时　正美之间　何事便有轻离　无端珠泪暗蔌　染征衫　点点红滋
平平仄仄句仄仄平平句平仄仄仄平平韵仄仄平平句平仄仄仄平平韵平平平仄仄仄句仄平平读仄仄平平韵
最苦是　殷勤密约　做就相思
仄仄仄读平平仄仄句仄仄平平韵
咿哑橹声离岸　魂断处　高城隐隐天涯　万水千山　一去定失花期　东君斗来无赖　散春红
平仄仄平平仄句平仄仄读平平仄仄平平韵仄仄平平句仄仄仄仄平平韵平平仄平平仄句仄平平读
点破梅枝　病成也　到而今　著个甚医
仄仄平平韵仄平仄句仄平平读仄仄仄平韵

格八
双调九十六字，前后段各九句、四平韵
元好问
林间鸡犬　江上村墟　扁舟处处经过　袖里新诗　买断古木沧波　山中一花一草　也留教　老子婆娑
平平平仄句平仄平平句平平仄仄平平韵仄仄平平句仄仄仄仄平平韵平平仄平仄仄句仄平平读仄仄平平韵
任人笑　风云气少　儿女情多
仄平仄读平平仄仄句平仄平平韵
不待求田问舍　被朝吟暮醉　惯得蹉跎　百尺高楼　更问平地如何　朝来斜风细雨　喜红尘
仄仄平平仄仄句仄平平仄仄句仄仄平平韵仄仄平平句仄仄平仄平平韵平平平平仄仄句仄平平读
不到渔蓑　一尊酒　唤元龙　来听浩歌
仄仄平平韵仄平仄句仄平平读平仄仄平韵

格九
双调九十七字，前段十句四仄韵，后段八句四仄韵
高观国
壶天不夜　宝炬生香　光风荡摇金碧　月滟水痕　花外峭寒无力　歌传翠帘尽卷　误惊回　瑶台仙迹
平平中仄句中仄平平句中平中中中仄韵中仄中平句中仄中平平仄韵中平仄平中仄句仄中平读中中平仄韵
禁漏促　拌千金一刻　未酬佳夕
中中仄句中中平中仄句仄中中仄韵
卷地香尘不断　最得意　输他五陵狂客　楚柳吴梅　无限眼边春色　鲛绡暗中寄与　待重寻
中仄中平中仄句中中仄读平中仄平平仄韵中仄平平句中仄仄平平仄韵平平中平仄仄句仄平中读
行云消息　乍醉醒　怕南楼　吹断晓笛
中中中仄韵中中仄句仄中中读中中中仄韵

格十
双调九十九字，前后段各十句、四仄韵
赵长卿
金风玉露　绿橘黄橙　商秋爽气飘逸　南斗腾光　应是间生贤出　照人紫芝眉宇　更仙风　谁能俦匹
平平仄仄句仄仄平平句平平仄仄平仄韵平仄平平句平仄仄平平仄韵仄平仄平平仄句仄平平读平平平仄韵
细屈指　到小春时候　恰则三日
仄仄仄句仄仄平平仄句仄仄平仄韵
莫论早年富贵　也休问文章　有如椽笔　尧舜逢君　启沃定知多术　而今且张锦幄　麝煤泛
仄仄仄平仄仄句仄平仄平平句仄平平仄韵平仄平平句仄仄仄平平仄韵平平仄平仄仄句仄平仄读
暖香郁郁　华堂里　听瑶琴轻弄　水仙新律
仄平仄仄韵平平仄句仄平平平仄句仄平平仄韵

格十一
双调九十七字，前段十句四仄韵，后段八句五仄韵
陈合
澄空初霁　暑退银塘　冰壶雁程寥寞　天阙清芬　何事早飘岩壑　花神更裁丽质　涨江波　一奁梳掠
平平平仄句仄仄平平句平平仄平仄仄韵平仄平平句平仄仄平平仄韵平平仄平仄仄句仄平平读仄平平仄韵
凉影里　算素娥仙队　似曾相约
平仄仄句仄仄平平仄句仄平平仄韵
閒把雨花商略　开时候　羞趁观桃阶药　绿幕黄帘　好顿胆瓶儿著　年年粟金万斛　拒严霜
平仄仄平平仄韵平平仄读平仄仄平平仄韵仄仄平平句仄仄仄平平仄韵平平仄平仄仄句仄平平读
锦丝围幄　秋富贵　又何妨　与民同乐
仄平平仄韵平仄仄句仄平平读仄平平仄韵

格十二
双调九十七字，前段十句五仄韵，后段八句五仄韵
张翥
西风坠绿　唤起春娇　嫣然困倚修竹　落帽人来　花艳乍惊郎目　相思尚带旧恨　甚凄凉　未忺妆束
平平仄仄韵仄仄平平句平平仄仄平仄韵仄仄平平句平仄仄平平仄韵平平仄仄仄仄句仄平平读仄平平仄韵
吟鬓底　俾寒香一朵　并簪黄菊
平仄仄句仄平平仄仄句仄平平仄韵
却待金盘华屋　园林静　多情怎禁幽独　蛱蝶应愁　明日落红难触　那堪雁霜渐重　怕黄昏
仄仄平平平仄韵平平仄读平平仄平平仄韵仄仄平平句平仄仄平平仄韵平平仄平仄仄句仄平平读
欲睡未足　翠袖冷　且莫辞　花下秉烛
仄仄仄仄韵仄仄仄句仄仄平读平仄仄仄韵

格十三
双调九十七字，前段九句五仄韵，后段八句五仄韵
李清照
寻寻觅觅　冷冷清清　凄凄惨惨戚戚　乍暖还寒　时候正难将息　三杯两盏淡酒　怎敌他　晚来风急
平平仄仄韵仄仄平平句平平仄仄仄仄韵仄仄平平句平仄仄平平仄韵平平仄仄仄仄句仄仄平读仄平平仄韵
雁过也　正伤心　却是旧时相识
仄仄仄句仄平平读仄仄仄平平仄韵
满地黄花堆积　憔悴损　如今有谁忺摘　守著窗儿　独自怎生得黑　梧桐更兼细雨　到黄昏
仄仄平平平仄韵平仄仄读平平仄平平仄韵仄仄平平句仄仄仄平仄仄韵平平仄平仄仄句仄平平读
点点滴滴　这次第　怎一个　愁字了得
仄仄仄仄韵仄仄仄句仄仄仄读平仄仄仄韵

格十四
双调九十五字，前段九句五仄韵，后段八句五仄韵
何梦桂
人间六月　好是王母瑶池　吹下冰雪　一片清凉　仙界蕊宫珠阙　金猊水沈未冷　看瑶阶　九开蓂荚
平平仄仄韵仄仄平仄平平句平仄平仄韵仄仄平平句平仄仄平平仄韵平平仄平仄仄句仄平平读仄平平仄韵
尚记得　那年时　手种蟠桃千叶
仄仄仄句仄平平读仄仄平平平仄韵
庭下阿儿痴绝　争戏舞　绿袍环玦　笑捧金卮　满砌兰芽初茁　七十古来稀有　且高歌　万事休说
平仄仄平平仄韵平仄仄读仄平平仄韵仄仄平平句仄仄平平平仄韵仄仄仄平平仄句仄平平读仄仄平仄韵
天未老　尚看他　儿辈事业
平仄仄句仄平平读平仄仄仄韵

