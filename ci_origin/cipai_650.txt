霓裳中序第一
双调一百一字，前段十句七仄韵，后段十一句八仄韵
姜夔
亭皋正望极　乱落红莲归未得　多病怯无气力　况纨扇渐疏　罗衣初索　流光过隙　叹杏梁双燕如客
平平仄仄仄韵仄仄平平平仄仄韵中仄中平中仄韵仄中仄中平句中平平仄韵中平仄仄韵仄仄平平仄平仄韵
人何在　一帘淡月　髣髴照颜色
平平仄句中平中仄句仄仄仄平仄韵
幽寂　乱蛩吟壁　动庾信清愁似织　沈思年少浪迹　篴里关山　柳下坊陌　坠红无信息　漫暗水涓涓溜碧
平仄韵中平中仄韵仄中仄中平中仄韵平平中仄中仄韵中仄平平句中中平仄韵仄平平仄仄韵中仄仄平平仄仄韵
漂零久　而今何意　醉卧酒垆侧
平平仄句中平平仄句仄仄仄平仄韵

格二
双调一百二字，前段十句七仄韵，后段十一句八仄韵
周密
湘屏展翠叠　恨入宫沟流怨叶　釭冷金花暗结　又雁影带霜　蛩音凄月　珠宽腕雪　叹锦笺芳字盈箧
平平仄仄仄韵仄仄平平平仄仄韵平仄平平仄仄韵仄仄仄仄平句平平平仄韵平平仄仄韵仄仄平平仄平仄韵
人何在　玉箫旧约　忍对素娥说
平平仄句仄平仄仄句仄仄仄平仄韵
愁绝　夜砧幽咽　任帐底沈烟渐灭　红兰谁采赠别　怅洛浦分绡　汉皋遗玦　舞鸾光半缺　最怕听
平仄韵仄平平仄韵仄仄仄平平仄仄韵平平平仄仄仄韵仄仄仄平平句仄平平仄韵仄平平仄仄韵仄仄仄读
离弦乍阕　凭阑久　一庭香露　桂影弄凄蝶
平平仄仄韵平平仄句仄平平仄句仄仄仄平仄韵

格三
双调一百三字，前段十句七仄韵，后段十一句八仄韵
尹焕
青颦粲素靥　海国仙人偏耐热　早餐尽　风香露屑　便万里淩空　肯凭莲叶　盈盈步月　悄似怜
平平仄仄仄韵仄仄平平平仄仄韵仄平仄读平平仄仄韵仄仄仄平平句仄平平仄韵平平仄仄韵仄仄平读
轻去瑶阙　人何在　忆渠痴小　点点爱轻绝
平仄平仄韵平平仄句仄平平仄句仄仄仄平仄韵
愁绝　旧游轻别　忍重看　锁香金箧　凄凉清夜簟茀　怕杳杳诗魂　真化蝴蝶　冷香清到骨
平仄韵仄平平仄韵仄平仄读仄平平仄韵平平平仄仄仄韵仄仄仄平平句平仄平仄韵仄平平仄仄韵
梦十里梅花霁雪　归来也　恹恹心事　自共素娥说
仄仄仄平平仄仄韵平平仄句平平平仄句仄仄仄平仄韵

