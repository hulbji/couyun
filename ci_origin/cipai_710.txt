阳春
双调一百四字，前段九句五仄韵，后段八句五仄韵
杨无咎
蕙风轻　莺语巧　应喜乍离幽谷　飞过北窗前　迎清晓　丽日明透翠帏縠　篆台芬馥　初睡起
仄平平句平中仄句平仄仄平平仄韵平仄仄平平句平平仄读仄仄平仄仄平仄韵仄平平仄韵平仄仄读
横斜簪玉　因甚自觉腰肢瘦　新来又宽裙幅
中平平仄韵平仄仄仄平平仄句平平仄平平仄韵
对青镜无心　忺梳裹　谁问著　馀酲带宿　寻思前欢往事　似惊回　好梦难续　花亭遍倚槛曲
仄平仄平平读平平仄句平仄仄读平平仄仄韵平平平平仄仄句仄平平读仄仄平仄韵平平仄仄仄仄韵
厌满眼　争春凡木　尽憔悴　过了清明候　愁红惨绿
仄仄仄读平平平仄韵仄平仄读仄仄平平仄句平平仄仄韵

格二
双调一百四字，前段九句五仄韵，后段八句五仄韵
史达祖
杏花烟　梨花月　谁与晕开春色　坊巷晓愔愔　东风断　旧火销处近寒食　少年踪迹　愁暗隔
仄平平句平平仄句平仄仄平平仄韵平仄仄平平句平平仄读仄仄平仄仄平仄韵仄平平仄韵平仄仄读
水南山北　还是宝络雕鞍　被莺声　唤来香陌
仄平平仄韵平仄仄仄平平句仄平平读仄平平仄韵
记飞盖西园　寒犹凝　惊醉耳　谁家夜笛　灯前重帘不挂　殢华裾　粉泪曾拭　如今故里信息
仄平仄平平读平平仄句平仄仄读平平仄仄韵平平平平仄仄句仄平平读仄仄平仄韵平平仄仄仄仄韵
赖海燕　年时相识　奈芳草　正锁江南梦　春衫怨碧
仄仄仄读平平平仄韵仄平仄读仄仄平平仄句平平仄仄韵

