玉女摇仙佩
双调一百三十九字，前段十四句六仄韵，后段十三句七仄韵
柳永
飞琼伴侣　偶别珠宫　未返神仙行缀　取次梳妆　寻常言语　有得几多姝丽　拟把名花比　恐旁人笑我
平平仄仄句仄仄平平句仄仄平平平仄韵仄仄平平句平平中仄句仄仄中平平仄韵仄仄平平仄韵仄平平仄仄句
谈何容易　细思算　奇葩艳卉　惟是深红浅白而已　争如这多情　占得人间　千娇百媚
中平平仄韵仄平中读平平仄仄句平仄平平仄仄平仄韵平平仄平平句仄仄平平句平平仄仄韵
须信画堂绣阁　皓月清风　忍把光阴轻弃　自古及今　佳人才子　少得当年双美　且恁相偎倚
平仄仄平仄仄句仄仄平平句仄仄平平中仄韵中仄中平句平平平仄句仄仄平平平仄韵仄仄平平仄韵
未消得　怜我多才多艺　但愿取　兰心蕙性　枕前言下　表余深意　为盟誓　今生断不辜鸳被
中平仄读中仄平平平仄韵仄仄仄读平中仄仄句中平中仄句仄平平仄韵平平仄韵平平仄仄平平仄韵

格二
双调一百三十九字，前段十四句七仄韵，后段十三句七仄韵
朱雍
灰飞嶰谷　佩解江干　庾岭寒轻梅瘦　水面吞蟾　山光暗斗　物色盈枝依旧　凭暖危阑久　有清香旖旎
平平仄仄句仄仄平平句仄仄平平平仄韵仄仄平平句平平仄仄韵仄仄平平平仄韵仄仄平平仄韵仄平平仄仄句
却沾襟袖　赋多情　窥人艳冷　更是殷勤　忍重回首　谁知道　春归院落　缤纷雪飞鸳甃
仄平平仄韵仄平平读平平仄仄句仄仄平平句仄平平仄韵平平仄读平平仄仄句平平仄平平仄韵
须谢花神爱惜　碎璧铺酥　肯把飞英僝僽　念念瑶珂　乘飙烟浦　送别犹携纤手　馥郁盈芳酒
平仄平平仄仄句仄仄平平句仄仄平平仄仄韵仄仄平平句平平平仄句仄仄平平平仄韵仄仄平平仄韵
临妆罢　一点眉峰伤皱　又只恐　收梦断筦　凄风怨晓　早催银漏　残金兽　参横月堕归时候
平平仄读仄仄平平平仄韵仄仄仄读平仄仄仄句平平仄仄句仄平平仄韵平平仄韵平平仄仄平平仄韵

