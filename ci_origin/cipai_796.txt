破阵乐
双调一百三十三字，前段十四句五仄韵，后段十六句五仄韵
柳永
露花倒影　烟芜蘸碧　灵沼波暖　金柳摇风树树　系彩舫龙舟遥岸　千步虹桥　参差雁齿　直趋水殿
仄平仄仄句平平仄仄句平仄平仄韵平仄平平仄仄句仄仄中平中平仄韵平仄平平句平平仄仄句中平仄仄韵
绕金堤　曼衍鱼龙戏　簇春娇罗绮　喧天丝管　霁色荣光　望中似睹　蓬莱清浅
仄平平读仄仄平平仄句仄平平平仄句平平平仄韵仄仄平平句仄平仄仄句平平平仄韵
时见　凤辇宸游　鸾觞禊饮　临翠水　开镐宴　两两轻舠飞画楫　竞夺锦标霞烂　声欢娱　歌鱼藻
平仄韵仄仄平平句平平仄仄句平仄仄句平仄仄韵仄仄平平平仄仄句仄仄仄平平仄韵中平平句平平仄句
徘徊宛转　别有盈盈游女　各委明珠　争收翠羽　相将归去　渐觉云海沈沈　洞天日晚
平平仄仄韵仄仄平平平仄句仄仄平平句平平仄仄句平平平仄句仄仄平仄平平句仄平仄仄韵

格二
双调一百三十三字，前段十四句四仄韵，后段十六句五仄韵
张先
四堂互映　双门并丽　龙阁开府　郡美东南第一　望故园楼阁霏雾　垂柳池塘　流泉巷陌　吴歌处处
仄平仄仄句平平仄仄句平仄平仄韵仄仄平平仄仄句仄仄平平仄平仄韵平仄平平句平平仄仄句平平仄仄韵
近黄昏　渐更宜良夜　簇繁星灯烛　长衢如画　暝色韶光　几帘粉面　飞甍朱户
仄平平读仄仄平平仄句仄平平平仄句平平平仄句仄仄平平句仄平仄仄句平平平仄韵
欢聚　雁齿桥红　裙腰草绿　云际寺　林下路　酒熟梨花宾客醉　但觉满山箫鼓　尽朋游　因民乐
平仄韵仄仄平平句平平仄仄句平仄仄句平仄仄韵仄仄平平平仄仄句仄仄仄平平仄韵仄平平句平平仄句
芳菲有主　自此归从泥诏　去指沙堤　南屏水石　西湖风月　好作千骑行春　画图写取
平平仄仄韵仄仄平平平仄句仄仄平平句平平仄仄句平平平仄句仄仄平仄平平句仄平仄仄韵

