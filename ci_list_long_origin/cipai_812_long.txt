戚氏
定格
柳永
晚秋天　一霎微雨洒庭轩　槛菊萧疏　井梧零乱　惹残烟　凄然　望江关　飞云黯淡夕阳间
仄平平韵仄仄平仄仄平平韵仄仄平平句仄平平仄叶仄平平韵平平韵仄平平韵平平仄仄仄平平韵
当时宋玉悲感　向此临水与登山　远道迢递　行人凄楚　倦听陇水潺湲　正蝉吟败叶　蛩响衰草
平平仄仄平仄句仄仄平仄仄平平韵仄仄平仄句平平平仄句仄平仄仄平平韵仄平平仄仄句平仄平仄句
相应喧喧
平仄平平韵
孤馆　度日如年　风露渐变　悄悄至更阑　长天净　绛河清浅　皓月婵娟　思绵绵　夜永对景
平仄叶仄仄平平韵平仄仄仄叶仄仄仄平平韵平平仄句仄平平仄叶仄仄平平韵仄平平韵仄仄仄仄句
那堪屈指　暗想从前　未名未禄　绮陌红楼　往往经岁迁延
平平仄仄句仄仄平平韵仄平仄仄句仄仄平平句仄仄平仄平平韵
帝里风光好　当年少日　暮宴朝欢　况有狂朋怪侣　遇当歌对酒竞留连　别来迅景如梭　旧游似梦
仄仄平平仄句平平仄仄句仄仄平平韵仄仄平平仄仄句仄平平仄仄仄平平韵仄平仄仄平平句仄平仄仄句
烟水程何限　念利名　憔悴长萦绊　追往事　空惨愁颜　漏箭移　稍觉轻寒　渐呜咽画角数声残
平仄平平仄叶仄仄平读平仄平平仄叶平仄仄读平仄平平韵仄仄平读仄仄平平韵仄平仄仄仄仄平平韵
对闲窗畔　停灯向晓　抱影无眠
仄平平仄叶平平仄仄句仄仄平平韵

