望远行
定格
柳永
长空降瑞　寒风剪　淅淅瑶花初下　乱飘僧舍　密洒歌楼　迤逦渐迷鸳瓦　好是渔人　披得一蓑归去
平平仄仄句平平仄读仄仄平平平仄韵仄平平仄句仄仄平平句仄仄仄平平仄韵仄仄平平句平仄仄平平仄句
江上晚来堪画　满长安　高却旗亭酒价
平仄仄平平仄韵仄平平读平仄平平仄仄韵
幽雅　乘兴最宜访戴　泛小棹　越溪潇洒　皓鹤夺鲜　白鹇失素　千里广铺寒野　须信幽兰歌断
平仄韵平仄仄平仄仄句仄仄仄读仄平平仄韵仄仄仄平句仄平仄仄句平仄仄平平仄韵平仄平平平仄句
彤云收尽　别有瑶台琼榭　放一轮明月　交光清夜
平平平仄句仄仄平平平仄韵仄仄平平仄句平平平仄韵

