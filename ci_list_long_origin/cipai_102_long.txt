霜天晓角
定格
辛弃疾
吴头楚尾　一棹人千里　休说旧愁新恨　长亭树　今如此
中平中仄韵中仄平平仄韵平仄仄平平仄句中中仄读平平仄韵
宦游吾倦矣　玉人留我醉　明日落花寒食　得且住　为佳耳
中平平仄仄韵中平平仄仄韵平仄仄平平仄句中中仄读平平仄韵

格二
变格
蒋捷
人影窗纱　是谁来折花　折则从他折去　知折去　向谁家
平仄平平韵仄平平仄平韵仄仄平平仄仄句平仄仄读仄平平韵
檐牙　枝最佳　折时高折些　说与折花人道　须插向　鬓边斜
平平韵平仄平韵仄平平仄平韵仄仄仄平平仄句平仄仄读仄平平韵

