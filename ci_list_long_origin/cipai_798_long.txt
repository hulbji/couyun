浪淘沙
格三（商调慢曲）
周邦彦
晓阴重　霜凋岸草　雾隐城堞　南陌脂车待发　东门欲饮乍阕　正拂面垂杨堪揽结　掩红泪
仄平仄句平平仄仄句仄仄平仄韵平仄平平仄仄韵平平仄仄仄仄韵仄仄仄平平平仄仄韵仄平仄读
玉手亲折　念汉浦离鸿去何许　经时信音绝
仄仄平仄韵仄仄仄平平仄平仄句平平仄平仄韵
情切　望中地远天阔　向露冷风清无人处　耿耿寒漏咽　嗟万事难忘　唯是轻别　翠尊未竭
平仄韵仄平仄仄平仄韵仄仄仄平平平平仄句仄仄平仄仄韵平仄仄平平句平仄平仄韵仄平仄仄韵
凭断云　留取西楼残月
平仄平读平仄平平平仄韵
罗带光销纹衾叠　连环解　旧香顿歇　怨歌永　琼壶敲尽缺　恨春去　不与人期　弄夜色　空馀满地梨花雪
平仄平平平平仄韵平平仄读仄平仄仄韵仄平仄读平平平仄仄韵仄平仄读仄仄平平句仄仄仄句平平仄仄平平仄韵

