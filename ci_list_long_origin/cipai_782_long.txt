贺新郎
定格
辛弃疾
绿树听鹈鴂　更那堪　鹧鸪声住　杜鹃声切　啼到春归无寻处　苦恨芳菲都歇　算未抵　人间离别
中仄平平仄韵仄平平读中平中仄句仄平平仄韵中仄中平平中仄句中仄平平中仄韵中仄仄读平平中仄韵
马上琵琶关塞黑　更长门翠辇辞金阙　看燕燕　送归妾
中仄中平平中仄句仄中平中仄平平仄韵中仄仄句仄平仄韵
将军百战身名裂　向河梁　回头万里　故人长绝　易水萧萧西风冷　满座衣冠似雪　正壮士
中平中仄平平仄韵仄平平读中平中仄句仄平平仄韵中仄中平平中仄句中仄平平中仄韵中仄仄读
悲歌未彻　啼鸟还知如许恨　料不啼清泪长啼血　谁共我　醉明月
平平中仄韵中仄中平平中仄句仄中平中仄平平仄韵中仄仄句仄平仄韵

