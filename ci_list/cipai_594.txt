玲珑四犯
双调九十九字，前后段各九句、五仄韵
周邦彦
秾李夭桃　是旧日潘郎　亲试春艳　自别河阳　长负露房烟脸　憔悴鬓点吴霜　细念想　梦魂飞乱
中仄平平句仄仄仄平平句中仄平仄韵仄仄平平句中仄仄平平仄韵中仄仄仄平平句仄仄仄读仄平平仄韵
叹画阑玉砌都换　才始有缘重见
仄中平中仄平仄韵中中中平平仄韵
夜深偷展香罗荐　暗窗前　醉眠葱茜　浮花浪蕊都相识　谁更曾抬眼　休问旧色旧香　但认取
仄平中仄平平仄韵仄平平读仄中平仄韵中平仄仄平平仄句平仄平平仄韵中仄仄中中中句中仄中读
芳心一点　又片时一阵　风雨恶　吹分散
中平中仄韵仄仄平中仄句中仄中句平平仄韵

格二
双调一百一字，前段九句四仄韵，后段九句五仄韵
曹原
一架幽芳　自过了梅花　犹占清绝　露叶檀心　香满万条晴雪　肌素净洗铅华　似弄玉　乍离瑶阙
仄仄平平句仄仄仄平平句仄仄平仄韵仄仄平平句平仄仄平平仄韵平仄仄仄平平句仄仄仄读仄平平仄韵
看翠虬白凤飞舞　不管暮烟啼鴃
仄仄平仄仄平仄句仄仄仄平平仄韵
酒中风格天然别　记唐宫　赐樽芳冽　玉蕤唤得馀春住　犹醉迷飞蝶　天气乍雨乍晴　长是伴
仄平平仄平平仄韵仄平平读仄平平仄韵仄平仄仄平平仄句平仄平平仄韵平仄仄仄仄平句平仄仄读
牡丹时节　夜散琼楼宴　金铺深掩　一庭春月
仄平平仄韵仄仄平平仄句平平平仄句仄平平仄韵

格三
双调一百一字，前段九句四仄韵，后段八句四仄韵
史达祖
雨入愁边　翠树晚无人　风叶如剪　竹尾通凉　却怕小帘低卷　孤坐便怯诗悭　念俊赏　旧曾题遍
仄仄平平句仄仄仄平平句平仄平仄韵仄仄平平句仄仄仄平平仄韵平仄仄仄平平句仄仄仄读仄平平仄韵
更暗尘　偷锁鸾影　心事屡羞团扇
仄仄平读平仄平仄句平仄仄平平仄韵
卖花门馆生秋草　怅弓弯　几时重见　前欢尽属风流梦　天共朱楼远　闻道秀骨病多　难自任
仄平平仄平平仄句仄平平读仄平平仄韵平平仄仄平平仄句平仄平平仄韵平仄仄仄仄平句平仄仄读
从来恩怨　料也和　前度金笼鹦鹉　说人情浅
平平平仄韵仄仄平读平仄平平平仄句仄平平仄韵

格四
双调一百字，前段九句四仄韵，后段八句四仄韵
高观国
水外轻阴　做弄得飞云　吹断晴絮　驻马桥西　还系旧时芳树　不见翠陌寻春　问著小桃无语
仄仄平平句仄仄仄平平句平仄平仄韵仄仄平平句平仄仄平平仄韵仄仄仄仄平平句仄仄仄平平仄韵
恨燕莺　不识閒情　却隔乱红飞去
仄仄平读仄仄平平句仄仄仄平平仄韵
少年曾失春风意　到如今　怨恨难诉　魂惊冉冉江南远　烟草愁如许　此意待写翠笺　奈断肠
仄平平仄平平仄句仄平平读仄仄平仄韵平平仄仄平平仄句平仄平平仄韵仄仄仄仄仄平句仄仄平读
都无新句　问甚时　舞凤歌鸾　花里再看仙侣
平平平仄韵仄仄平读仄仄平平句平仄仄平平仄韵

格五
双调一百字，前后段各九句、五仄韵
张炎
流水人家　乍过了斜阳　一片苍树　怕听秋声　却是旧愁来处　因甚尚客殊乡　自笑我　被谁留住
平仄平平句仄仄仄平平句仄仄平仄韵仄仄平平句仄仄仄平平仄韵平仄仄仄平平句仄仄仄读仄平平仄韵
问种桃　莫是前度　不拟桃花轻误
仄仄平读仄仄平仄韵仄仄平平平仄韵
少年未识相思苦　最难禁　此时情绪　行云暗与风流散　方信别泪如雨　何况帐空夜鹤　怎奈向
仄平仄仄平平仄韵仄平平读仄平平仄韵平平仄仄平平仄句平仄仄仄平仄韵平仄仄平仄仄句仄仄仄读
如今归去　更可怜閒里　白了头　还知否
平平平仄韵仄仄平平仄句仄仄平句平平仄韵

格六
双调九十九字，前段九句四仄韵，后段九句五仄韵
周密
波暖尘香　正嫩日轻阴　摇荡清昼　几日新晴　初展绮窗纹绣　年少忍负才华　尽占断　艳歌芳酒
平仄平平句仄仄仄平平句平仄平仄韵仄仄平平句平仄仄平平仄韵平仄仄仄平平句仄仄仄读仄平平仄韵
奈翠帘　蝶舞蜂喧　催趁禁烟时候
仄仄平读仄仄平平句平仄仄平平仄韵
杏腮红透梅钿皱　燕归时　海棠厮勾　寻芳较晚东风约　还约刘郎归后　凭问柳陌情人　比似垂杨谁瘦
仄平平仄平平仄韵仄平平读仄平平仄韵平平仄仄平平仄句平仄平平平仄韵平仄仄仄平平句仄仄平平平仄韵
倚画阑无语　春恨远　频回首
仄仄平平仄句平仄仄句平平仄韵

格七
双调九十九字，前段十句五仄韵，后段九句六仄韵
姜夔
叠鼓夜寒　垂灯春浅　匆匆时事如许　倦游欢意少　俛仰悲今古　江淹又吟恨赋　记当时　送君南浦
仄仄仄平句平平平仄句平平平仄平仄韵仄平平仄仄句仄仄平平仄韵平平仄平仄仄韵仄平平读仄平平仄韵
万里乾坤　百年身世　唯有此情苦
仄仄平平句仄平平仄句平仄仄平仄韵
扬州柳　垂官路　有轻盈换马　端正窥户　酒醒明月下　梦逐潮声去　文章信美知何用　漫赢得
平平仄读平平仄韵仄平平仄仄句平仄平仄韵仄平平仄仄句仄仄平平仄韵平平仄仄平平仄句仄平仄读
天涯羁旅　教说与　春来要　寻花伴侣
平平平仄韵平仄仄韵平平仄读平平仄仄韵

