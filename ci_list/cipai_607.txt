新雁过妆楼
双调九十九字，前段九句六平韵，后段十句四平韵
吴文英
阆苑高寒　金枢动　冰宫桂树年年　剪秋一半　难破万户连环　织锦相思楼影下　钿钗暗约小帘间
中仄平平韵平中仄读中中仄仄平平韵仄中中中句中仄仄仄平平韵仄仄平平平仄仄句中平仄仄仄平平韵
共无眠　素娥惯得　西坠阑干
仄平平韵仄平仄仄句中仄平平韵
谁知壶中自乐　正醉围夜玉　浅斗婵娟　雁风自劲　云气不上凉天　红牙润沾素手　听一曲清歌双雾鬟
中平中平仄仄句仄中平仄仄句中仄平平韵仄中中中句平中仄仄平平韵平平中中仄仄句仄中仄平平中仄平韵
徐郎老　恨断肠声在　离镜孤鸾
平平仄句仄中平平仄句中中平平韵

格二
双调九十九字，前段九句五平韵，后段十句四平韵
吴文英
梦醒芙蓉　风帘近　浑疑佩玉丁东　翠微流水　都是惜别行踪　宋玉秋风相比瘦　赋情更苦似秋浓
仄仄平平韵平平仄读平平仄仄平平韵仄平平仄句平仄仄仄平平韵仄仄平平平仄仄句仄平仄仄仄平平韵
小黄昏　绀云暮合　不见征鸿
仄平平句仄平仄仄句仄仄平平韵
宜城当时放客　认燕泥旧迹　返照楼空　夜阑心事　灯前败壁寒蛩　江寒夜枫怨落　怕流作
平平平平仄仄句仄仄平仄仄句仄仄平平韵仄平平仄句平平仄仄平平韵平平仄平仄仄句仄平仄读
题情肠断红　行云远　料澹蛾人在　秋香月中
平平平仄平韵平平仄句仄仄平平仄句平平仄平韵

格三
双调九十九字，前段九句五平韵，后段十句四平韵
张炎
风雨不来　深院悄　秋事正满东篱　杖藜重到　秋气冉冉吹衣　瘦碧飘萧摇露梗　腻黄秀野拂霜枝
平仄仄平句平仄仄读平仄仄仄平平韵仄平平仄句平仄仄仄平平韵仄仄平平平仄仄句仄平仄仄仄平平韵
忆芳时　翠微唤酒　江雁初飞
仄平平韵仄平仄仄句平仄平平韵
湘潭无人吊楚　叹落英自采　谁寄相思　淡泊生涯　聊伴老圃斜晖　寒香应遍故里　想鹤怨山空人未归
平平平平仄仄句仄仄平仄仄句平仄平平韵仄仄平平句平仄仄仄平平韵平平平仄仄仄句仄仄仄平平平仄平韵
归何晚　问径松不语　只有花知
平平仄句仄仄平仄仄句仄仄平平韵

格四
双调一百六字，前后段各九句、四平韵
《高丽史·乐志》无名氏
一抹弦器　初宴画堂　琵琶人抱当头　髻云腰素　仍占绝风流　轻拢慢撚生情态　翠眉颦　无愁漫似愁
仄仄平仄句平仄仄平句平平平仄平平韵仄平平仄句平仄仄平平韵平平仄仄平平仄句仄平平读平平仄仄平韵
变新声　自成濩索　还共听　一奏梁州
仄平平读仄平仄仄句平仄仄读仄仄平平韵
弹到遍急敲频　分明似语　争知指面纤柔　坐中无语　惟断续金虬　曲终暗会王孙意　转步莲
平仄仄仄平平句平平仄仄句平平仄仄平平韵仄平平仄句平仄仄平平韵仄平仄仄平平仄句仄仄平读
徐徐卸凤钩　捧瑶觞　为喜知音　劝佳人　沈醉迟留
平平仄仄平韵仄平平读仄仄平平句仄平平读平仄平平韵

