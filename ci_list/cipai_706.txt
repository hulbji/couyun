拜星月慢
双调一百四字，前段十句四仄韵，后段八句六仄韵
周邦彦
夜色催更　清尘收露　小曲幽坊月暗　竹槛灯窗　识秋娘庭院　笑相遇　似觉　琼枝玉树相倚
仄仄平平句中平中仄句中仄平平中仄韵仄仄平平句仄平平平仄韵仄平仄句仄仄读平平仄仄平仄句
暖日明霞光烂　水眄兰情　总平生稀见
仄仄中平平仄韵中仄中平句仄平平平仄韵
画图中　旧识春风面　谁知道　自到瑶台畔　眷恋雨润云温　苦惊风吹散　念荒寒　寄宿无人馆
仄平平读仄仄平平仄韵中平中读仄仄平平仄韵中仄仄中平中句仄平平平仄韵仄平平读仄仄平平仄韵
重门闭　败壁秋虫叹　争奈向　一缕相思　隔溪山不断
平平仄读中仄平平仄韵中中仄读中仄平平句仄平平仄仄韵

格二
双调一百四字，前段十句四仄韵，后段八句六仄韵
周密
腻叶阴清　孤花香冷　迤逦芳洲春换　薄酒孤吟　怅相如游倦　想人在　絮幕香帘凝望　误认几许
仄仄平平句平平平仄句平仄平平平仄韵仄仄平平句仄平平平仄韵仄平仄读仄仄平平平仄句仄仄仄仄句
烟樯风幔　芳草天涯　负华堂双燕
平平平仄韵平仄平平句仄平平平仄韵
记箫声　淡月梨花院　砑红笺　漫写东风怨　一夜落红啼鴂　唤河桥吟遍　荡归心　又过江南岸
仄平平读仄仄平平仄韵仄平平读仄仄平平仄韵仄仄仄平平仄句仄平平平仄韵仄平平读仄仄平平仄韵
清宵梦　远逐飞花乱　几千万　丝缕垂杨　系春愁不断
平平仄读仄仄平平仄韵仄平仄读平仄平平句仄平平仄仄韵

格三
双调一百二字，前段十句四仄韵，后段八句六仄韵
陈允平
漏阁閒签　琴窗倦谱　露湿宵萤欲暗　雁咽凉声　寂寞芙蓉院　画檐外　树色惊霜渐改　澹碧云疏星烂
仄仄平平句平平仄仄句仄仄平平仄仄韵仄仄平平句仄仄平平仄韵仄平仄句仄仄平平仄仄句仄仄平平平仄韵
旧约桐阴　问何时重见
仄仄平平句仄平平平仄韵
倚银屏　更忆秋娘面　想凌波　共立河桥畔　重念酒污罗襦　渐金篝香散　剪孤灯　伴宿西风馆
仄平平读仄仄平平仄韵仄平平读仄仄平平仄韵平仄仄仄平平句仄平平平仄韵仄平平读仄仄平平仄韵
黄花梦　对发凄凉叹　但怅望　一水家山　被红尘隔断
平平仄读仄仄平平仄韵仄仄仄读仄仄平平句仄平平仄仄韵

格四
双调一百一字，前段九句四仄韵，后段八句六仄韵
彭泰翁
雾罥觚棱　尘侵团扇　恨满哀弹倦理　控雨笼云　共閒情孤倚　敛娥黛　怕似流莺历历　惹得玉销琼碎
仄仄平平句平平平仄句仄仄平平仄仄韵仄仄平平句仄平平平仄韵仄平仄读仄仄平平仄仄句仄仄仄平平仄韵
可惜阑干　但苔花沈穗
仄仄平平句仄平平平仄韵
算天音　不入人间耳　何人漫　裛损青衫泪　不是旧谱都忘　厌新腔娇脆　多生不得丹青意
仄平平读仄仄平平仄韵平平仄读仄仄平平仄韵仄仄仄仄平平句仄平平平仄韵平平仄仄平平仄韵
重来又　花锁重门闭　到夜永　笙鹤归时　月明天似水
平平仄读平仄平平仄韵仄仄仄读平仄平平句仄平平仄仄韵

