孤鸾
双调九十八字，前后段各九句、五仄韵
朱敦儒
天然标格　是小萼堆红　芳姿凝白　淡泞新妆　浅点寿阳宫额　东君相留厚意　借年年　与传消息
中平平仄韵仄中仄平平句中平平仄韵仄仄平平句仄仄中平平仄韵平平仄平仄仄句仄平平读仄平平仄韵
昨日前村雪里　有一枝先坼
中仄中平中仄句仄仄平平仄韵
念故人　何处水云隔　纵驿使相逢　难寄春色　试问丹青手　是怎生描得　晓来一番雨过　更那堪
仄中平读中仄中平仄韵仄中仄平平句中中中仄韵仄仄平平仄句仄中平中仄韵中平仄平仄仄句仄平平读
数声羌笛　归来和羹未晚　劝行人休摘
仄平平仄韵中中中平中仄句仄中平平仄韵

格二
双调九十八字，前后段各九句、五仄韵
马庄父
沙堤香软　正宿雨初收　落梅飘满　可奈东风　暗逐马蹄轻卷　湖波又还涨绿　粉墙阴　日融烟暖
平平平仄韵仄仄仄平平句仄平平仄韵仄仄平平句仄仄仄平平仄韵平平仄平仄仄句仄平平读仄平平仄韵
蓦地刺桐枝上　有一声春唤
仄仄仄平平仄句仄仄平平仄韵
任酒帘　飞动画楼晚　便指数烧灯　时节非远　陌上叫声　好是卖花行院　玉梅对妆雪柳　闹蛾儿
仄仄平读平仄仄平仄韵仄仄仄平平句平仄平仄韵仄仄仄平句仄仄仄平平仄韵仄平仄平仄仄句仄平平读
象生娇颤　归去争先戴取　倚宝钗双燕
仄平平仄韵平仄平平仄仄句仄仄平平仄韵

格三
双调九十八字，前后段各九句、五仄韵
赵以夫
江头春早　问江上寒梅　占春多少　自照疏星冷　祇许春风到　幽香不知甚处　但迢迢　满河烟草
平平平仄韵仄平仄平平句仄平平仄韵仄仄平平仄句仄仄平平仄韵平平仄平仄仄句仄平平读仄平平仄韵
回首谁家竹外　有一枝斜好
平仄平平仄仄句仄仄平平仄韵
计当年　曾共花前笑　念玉雪襟期　有谁知道　唤起罗浮梦　正参横月小　凄凉更吹塞管　漫相思
仄平平读平仄平平仄韵仄仄仄平平句仄平平仄韵仄仄平平仄句仄平平仄仄韵平平仄平仄仄句仄平平读
鬓边惊老　待觅西湖半曲　待霜天清晓
仄平平仄韵仄仄平平仄仄句仄平平平仄韵

格四
双调九十八字，前段九句五仄韵，后段十句五仄韵
张矩
荆溪清晓　问昨夜南枝　几分春到　一点幽芳　不待陇头音耗　亭亭水边月下　胜人间　等閒花草
平平平仄韵仄仄仄平平句仄平平仄韵仄仄平平句仄仄仄平平仄韵平平仄平仄仄句仄平平读仄平平仄韵
此际风流谁似　有懒窝诗老
仄仄平平平仄句仄仄平平仄韵
且向虚檐　淡然索笑　任雪压霜欺　精神越好　最喜庭除下　映紫兰娇小　孤山好寻旧约　况和羹
仄仄平平句仄平仄仄韵仄仄仄平平句平平仄仄韵仄仄平平仄句仄仄平平仄韵平平仄平仄仄句仄平平读
用功宜早　移傍玉阶深处　趁天香缭绕
仄平平仄韵平仄仄平平仄句仄平平平仄韵

