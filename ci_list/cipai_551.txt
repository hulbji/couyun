帝台春
双调九十七字，前段十句五仄韵，后段十一句七仄韵
李甲
芳草碧色　萋萋遍南陌　暖絮乱红　也似知人　春愁无力　忆得盈盈拾翠侣　共携赏　凤城寒食
平仄仄仄韵平平仄平仄韵仄仄仄平句仄仄平平句平平平仄韵仄仄平平仄仄仄句仄平仄读仄平平仄韵
到今来　海角逢春　天涯倦客
仄平平句仄仄平平句平平仄仄韵
愁旋释　还似织　泪暗拭　又偷滴　漫倚遍危阑　尽黄昏　也只是　暮云凝碧　拌则而今已拌了
平仄仄韵平仄仄韵仄仄仄韵仄平仄韵仄仄仄平平句仄平平句仄仄仄读仄平平仄韵平仄平平仄平仄句
忘则怎生便忘得　又还问鳞鸿　试重寻消息
平仄仄平仄平仄韵仄平仄平平句仄平平平仄韵

