十月桃
双调九十九字，前段十句四平韵，后段十句五平韵
张元干
年华催晚　听尊前偏唱　冲暖欺寒　乐府谁知　分付点化金丹　中原旧游何在　频入梦　老眼空潸
平平中仄句仄平平中仄句中仄平平韵仄仄平平句中中中仄平平韵平平仄中平仄句平仄仄读中仄平平韵
撩人冷蕊　浑似当时　无语低鬟
平平仄仄句中仄平平句中仄平平韵
有多情多病文园　向雪后寻春　醉里凭阑　独步群芳　此花风度天然　罗浮淡妆素质　呼翠凤
中中平平仄平平韵仄仄仄平平句仄仄平平韵仄仄平平句中平平仄平平韵平平仄中中仄句平仄仄读
飞舞斓斑　参横月落　留恨醒来　满地香残
中仄平平韵平平仄仄句中中平中句中仄平平韵

格二
双调九十九字，前段十句四平韵，后段九句五平韵
《乐府雅词》无名氏
东篱菊尽　遍园林败叶　满地寒荄　露井平明　破香笼粉初开　佳人共喜芳意　呵手剪　密插鸾钗
平平仄仄句仄平平仄仄句仄仄平平韵仄仄平平句仄平平仄平平韵平平仄仄平仄句平仄仄读仄仄平平韵
无言有艳　不避繁霜　变作春媒
平平仄仄句仄仄平平句仄仄平平韵
问武陵溪上谁栽　分付与　南园舞榭歌台　恰似凝酥衬玉　点缀装裁　东君自是为主　先暖信
仄仄平平仄平平韵平仄仄读平平仄仄平平韵仄仄平平仄仄句仄仄平平韵平平仄仄平仄句平仄仄读
律管飞灰　从今雪里　一番花信　休话江梅
仄仄平平韵平平仄仄句仄平平仄句平仄平平韵

格三
双调九十八字，前段十句四平韵，后段九句五平韵
《梅苑》无名氏
千林彫尽　一阳未报　已绽南枝　独对霜天　冒寒先占花期　清香映月浮动　临浅水　疏影斜敧
平平平仄句仄平仄仄句仄仄平平韵仄仄平平句仄平平仄平平韵平平仄仄平仄句平仄仄读平仄平平韵
孤标不似　绿李夭桃　取次成蹊
平平仄仄句仄仄平平句仄仄平平韵
纵寿阳妆脸偏宜　应未笑　天然雅态冰肌　寄语高楼　凭阑羌管休吹　东君自是为主　调鼎鼐
仄仄平平仄平平韵平仄仄读平平仄仄平平韵仄仄平平句平平平仄平平韵平平仄仄平仄句平仄仄读
终负他时　从今点缀　百草千花　须待春归
平仄平平韵平平仄仄句仄仄平平句平仄平平韵

