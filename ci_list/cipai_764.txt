八宝妆
双调一百十字，前段十句四仄韵，后段九句五仄韵
李甲
门掩黄昏　画堂人寂　暮雨乍收残暑　帘卷疏星庭户悄　隐隐严城钟鼓　空阶烟暝　半开斜月朦胧
平仄平平句仄平平仄句仄仄仄平平仄韵平仄平平平仄仄句仄仄平平平仄韵平平平仄句仄中平仄平平句
银河澄淡风悽楚　还是凤楼人远　桃源无路
平平平仄平平仄韵平仄仄平平仄句平平平仄韵
惆怅夜久星繁　碧云望断　玉箫声在何处　念谁伴　茜裙翠袖　共携手　瑶台归去　对修竹
中中仄仄中平句仄平仄仄句中平平仄平仄韵仄平仄读中平中仄句仄平仄读平平平仄韵仄平仄读
森森院宇　曲屏香暖凝沈炷　问对酒当歌　情怀记得刘郎否
平平仄仄韵仄平平仄平平仄韵仄仄仄平平句平平仄仄平平仄韵

格二
双调一百十字，前段十句五仄韵，后段九句七仄韵
仇远
沧岛云连　绿瀛秋入　暮景却沈洲屿　无浪无风天地白　听得潮生人语　擎空孤柱　翠倚高阁凭虚
平仄平平句仄平平仄句仄仄仄平平仄韵平仄平平平仄仄句仄仄平平平仄韵平平平仄韵仄仄平仄平平句
中流苍碧迷烟雾　惟见广寒门外　青无重数
平平平仄平平仄韵平仄仄平平仄句平平平仄韵
不知是水是山　不知是树　漫漫知是何处　倩谁问　凌波轻步　漫凝睇　乘鸾秦女　想庭曲
仄平仄仄仄平句仄平仄仄韵平平平仄平仄韵仄平仄读平平平仄韵仄平仄读平平平仄韵仄平仄读
霓裳正舞　莫须长笛吹愁去　怕唤起鱼龙　三更喷作前山雨
平平仄仄韵仄平平仄平平仄韵仄仄仄平平句平平仄仄平平仄韵

