昼锦堂
双调一百二字，前段十句四平韵，后段十一句五平韵
周邦彦
雨洗桃花　风飘柳絮　日日飞满雕檐　懊恼一春幽恨　尽属眉尖　愁闻双飞新燕语　更堪孤枕宿酲忺
中仄平平句平平仄仄句中中平仄平平韵仄仄中平平仄句中仄平平韵中中中中平中仄句中平中仄仄平平韵
云鬟乱　独步画堂　轻风暗触珠帘
平平仄句中仄中平句平平仄仄平平韵
多厌　静昼永　琼户悄　香销金兽慵添　自与萧郎别后　事事俱嫌　短歌新曲无心理　凤箫龙管不曾拈
平平韵中仄仄句平仄仄句中平中仄平平韵仄仄平平中仄句仄仄平平韵中平中仄平平仄句中平中仄仄平平韵
空惆怅　长是每年三月　病酒恹恹
平平仄句平仄中平中仄句中仄平平韵

格二
双调一百二字，前段十句四平韵，后段十一句两叶韵四平韵
蒋捷
染柳烟消　敲菰雨断　历历犹寄斜阳　掩冉玉妃芳袂　拥出灵场　倩他鸳鸯来寄语　驻君舴艋亦何妨
仄仄平平句平平仄仄句仄仄平仄平平韵仄仄仄平平仄句仄仄平平韵仄平平平平仄仄句仄平仄仄仄平平韵
渔榔静　独奏棹歌　邀妃试酌清觞
平平仄句仄仄仄平句平平仄仄平平韵
湖上　云渐暝　秋浩荡　鲜风支尽蝉粮　赠我非环非佩　万斛生香　半蜗茅屋归炊影　数螺苔石压波光
平仄叶平仄仄句平仄仄叶平平平仄平平韵仄仄平平平仄句仄仄平平韵仄平平仄平平仄句仄平平仄仄平平韵
鸳鸯笑　何似且留双楫　翠隐红藏
平平仄句平仄仄平平仄句仄仄平平韵

格三
双调一百二字，前段十句四平韵，后段十一句五平韵
宋自逊
荷叶龟游　庭皋鹤舞　应是秋满淮涯　昨夜将星明处　彷佛峨眉　干戈已净银河淡　尘沙不动翠烟微
平仄平平句平平仄仄句平仄平仄平平韵仄仄仄平平仄句仄仄平平韵平平仄仄平平仄句平平仄仄仄平平韵
邦人道　半月中秋　当歌不饮何为
平平仄句仄仄平平句平平仄仄平平韵
谁知　心事远　但感慨登临　白羽频挥　恨不明朝出塞　猎猎旌旗　文南一矢澶渊劲　夔门三箭武关奇
平平韵平仄仄句仄仄仄平平句仄仄平平韵仄仄平平仄仄句仄仄平平韵平平仄仄平平仄句平平平仄仄平平韵
挑灯看　龙吼传家旧剑　曾斩吴曦
平平仄句平仄平平仄仄句平仄平平韵

格四
双调一百二字，前段十句四平韵，后段十一句五平韵
孙惟信
薄袖禁寒　轻妆媚晚　落梅庭院春妍　映户盈盈　回倩笑　整花钿　柳裁云剪腰支小　凤盘鸦耸髻鬟偏
仄仄平平句平平仄仄句仄平平仄平平韵仄仄平平句平仄仄读仄平平韵仄平平仄平平仄句仄平平仄仄平平韵
东风里　香步翠摇　蓝桥那日因缘
平平仄句平仄仄平句平平仄仄平平韵
婵娟　流慧盻　浑当了　匆匆密爱深怜　梦过阑干　犹认冷月秋千　杏梢空闹相思眼　燕翎难系断肠笺
平平韵平仄仄句平仄仄句平平仄仄平平韵仄仄平平句平仄仄仄平平韵仄平平仄平平仄句仄平平仄仄平平韵
银屏下　争信有人　真个病也天天
平平仄句平仄仄平句平仄仄仄平平韵

格五
双调一百二字，前段十句五仄韵，后段十一句七仄韵
陈允平
上苑寒收　西塍雨散　东风是处花柳　步锦笼纱　依旧五陵台沼　绣帘珠箔金翠袅　琐窗雕槛青红斗
仄仄平平句平平仄仄句平平仄仄平仄韵仄仄平平句平仄仄平平仄韵仄平平仄平仄仄句仄平平仄平平仄韵
频回首　茶灶酒垆　前度几番携手
平平仄韵平仄仄平句平仄仄平平仄韵
知否　人渐老　嗟眼为花狂　肩为诗瘦　唤醒乡心　无奈数声啼鸟　秉烛清游嫌夜短　采香新意输年少
平仄韵平仄仄韵平仄仄平平句平仄平仄韵仄仄平平句平仄仄平平仄韵仄仄平平平仄仄句仄平平仄平平仄韵
归来好　且趁故园池阁　绿阴芳草
平平仄韵仄仄仄平平仄句仄平平仄韵

