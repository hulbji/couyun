三部乐
双调九十九字，前段十句五仄韵，后段九句六仄韵
苏轼
美人如月　乍见掩暮云　更增妍绝　算应无恨　安用阴晴圆缺　娇羞甚　空只成愁　待下床又懒
仄平平仄韵仄仄仄仄平句仄平平仄韵仄平平仄句平仄平平平仄韵平平仄读平仄平平句仄仄平仄仄句
未语先咽　数日不来　落尽一庭红叶
仄仄平仄韵仄仄仄平句仄仄仄平平仄韵
今朝猛起置酒　问为谁减动　一分香雪　何事散花却病　维摩无疾　却低眉　惨然不答　唱金缕
平平仄仄仄仄句仄仄平仄仄句仄平平仄韵平仄仄平仄仄句平平平仄韵仄平平读仄平仄仄韵仄平仄读
一声怨切　堪折便折　且惜取　少年花发
仄平仄仄韵平仄仄仄韵仄仄仄读仄平平仄韵

格二
双调九十九字，前段十句四仄韵，后段九句五仄韵
周邦彦
浮玉飞琼　向邃馆静轩　倍增清绝　夜窗垂练　何用交光明月　近闻道　官阁多梅　趁暗香未远
平仄平平句仄中仄中平句仄平平仄韵中平平仄句中仄平平平仄韵中中仄读平仄平平句仄仄平仄仄句
冻蕊初发　倩谁折取　寄赠情人桃叶
仄中平仄韵仄中仄中句中仄中平平仄韵
回文近传锦字　道为君瘦损　是人都说　祇如染红著手　胶梳黏发　转思量　镇长堕睫　都只为
中平中中中中句仄中平仄仄句仄平平仄韵中中仄平仄仄句平平平仄韵仄平平读仄平仄仄韵中中仄读
情深意切　欲报信息　无一句　堪喻愁结
中平仄仄韵中仄仄仄句中中仄读中中平仄韵

格三
双调九十九字，前段十句四仄韵，后段九句五仄韵
方千里
帘卷窗明　听杜宇乍啼　漏声初绝　乱云收尽　天际留残月　奈相送　行客将归　怅去程渐促
平仄平平句仄仄仄仄平句仄平平仄韵仄平平仄句平仄平平仄韵仄平仄读平仄平平句仄仄平仄仄句
霁色催发　断魂别浦　自上孤舟如叶
仄仄平仄韵仄平仄仄句仄仄平平平仄韵
悠悠音信易隔　纵怨怀恨语　到见时难说　堪嗟水流急景　霜飞华发　想家山　路穷望睫　空倚杖
平平平仄仄仄句仄仄平仄仄句仄仄平平仄韵平平仄平仄仄句平平平仄韵仄平平读仄平仄仄韵平仄仄读
魂亲梦切　不似嫩朵　犹能替　离绪千结
平平仄仄韵仄仄仄仄句平平仄读平仄平仄韵

格四
双调九十九字，前段十句四仄韵，后段九句五仄韵
吴文英
江鹢初飞　荡万里素云　霁空如沐　咏情吟思　不在秦筝金屋　夜潮上　明月芦花　傍钓蓑梦远
平仄平平句仄仄仄仄平句仄平平仄韵仄平平仄句仄仄平平平仄韵仄平仄读平仄平平句仄仄平仄仄句
句清敲玉　翠罂汲晓　欸乃一声秋曲
仄平平仄韵仄平仄仄句仄仄仄平平仄韵
片篷障雨乘风　半竿渭水　伴鹭汀幽宿　那知暖袍挟锦　低帘笼烛　鼓春波　载花万斛　帆鬣转
仄平仄仄平平句仄平仄仄句仄仄平平仄韵平平仄平仄仄句平平平仄韵仄平平读仄平仄仄韵平仄仄读
银河可掬　风定浪息　苍茫外　天浸寒绿
平平仄仄韵平仄仄仄句平平仄读平仄平仄韵

