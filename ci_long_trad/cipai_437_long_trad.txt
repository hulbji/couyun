驀山溪
定格
周邦彥
湖平春水　菱荇縈船尾　空翠入衣襟　拊輕榔　遊魚驚避　晚來潮上　迤邐沒沙痕　山四倚
平平中仄韻中仄平平仄韻中仄仄平平句仄中中讀平平中仄韻仄平平仄句中仄仄平平句平仄仄韻
雲漸起　鳥度屛風裏
平仄仄韻中仄平平仄韻
周郎逸興　黃帽侵雲水　落日媚滄洲　泛一棹　夷猶未已　玉簫金管　不共美人遊　因个甚
平平中仄句中仄平平仄韻中仄仄平平句仄中中讀平平中仄韻仄平平仄句中仄仄平平句平仄仄句
烟霧底　獨愛蒓羹美
平仄仄韻中仄平平仄韻

格二
變格
姜夔
與鷗為客　綠野畱吟屐　兩行柳陰垂　是當日　仙翁手植　一亭寂寞　烟外帶愁橫　荷冉冉
中平中仄韻仄仄平平仄韻仄仄仄平平句仄平仄讀平平仄仄韻仄平中仄句平仄仄平平句平仄仄句
展凉雲　橫臥虹千尺
仄平平句中仄平平仄韻
才因老盡　秀句君休覓　萬綠正迷人　更愁入　山陽夜笛　百年心事　惟有玉闌知　吟未了
中平中仄句仄仄平平仄韻仄仄仄平平句仄平仄讀平平仄仄韻仄平中仄句平仄仄平平句平仄仄句
放船回　月下空相憶
仄平平句中仄平平仄韻

