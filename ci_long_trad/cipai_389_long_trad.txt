風入松
定格
兪國寶
一春長費買花錢　日日醉湖邊　玉驄慣識西湖路　驕嘶過　沽酒樓前　紅杏香中簫鼓　綠楊影裏秋千
中平中仄仄平平韻中仄仄平平韻中平中仄平平仄句中平中讀中仄平平韻中仄平平平仄句中平中仄平平韻
暖風十里麗人天　花壓鬢雲偏　畫船載取春歸去　餘情付　湖水湖烟　明日重扶殘醉　來尋陌上花鈿
中平中仄仄平平韻中仄仄平平韻中平中仄平平仄句中平中讀中仄平平韻中仄平平平仄句中平中仄平平韻

