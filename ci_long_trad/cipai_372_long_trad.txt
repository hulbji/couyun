千秋歲
格一
秦觀
水邊沙外　城郭春寒退　花影亂　鶯聲碎　飄零疏酒盞　離別寛衣帶　人不見　碧雲暮合空相對
仄平平仄韻平仄平平仄韻平仄仄句平平仄韻平平平仄仄句平仄平平仄韻平仄仄句仄平仄仄平平仄韻
憶昔西池會　鵷鷺同飛蓋　攜手處　今誰在　日邊清夢斷　鏡裏朱顔改　春去也　飛紅萬點愁如海
仄仄平平仄韻平仄平平仄韻平仄仄句平平仄韻仄平平仄仄句仄仄平平仄韻平仄仄句仄平仄仄平平仄韻

