柳梢靑
定格
秦觀（一作僧揮）
岸草平沙　吳王故苑　柳裊烟斜　雨後寒輕　風前香細　春在梨花
中仄平平韻中平中仄句仄仄平平韻中仄平平句中平中仄句中仄平平韻
行人一棹天涯　酒醒處　殘陽亂鴉　門外秋千　墻頭紅粉　深院誰家
中平中仄平平韻仄中仄讀平平仄平韻中仄平平句中平中仄句中仄平平韻

格二
別格
賀鑄
子規啼血　可憐又是　春歸時節　滿院東風　海棠鋪繡　梨花飛雪
仄平平仄韻仄平中仄句中平平仄韻中仄平平句中平中仄句中平平仄韻
丁香露泣殘枝　算未比　愁腸寸結　自是休文　多情多感　不干風月
平平仄仄平平句仄中仄讀平平仄仄韻中仄平平句中平中仄句中平平仄韻

