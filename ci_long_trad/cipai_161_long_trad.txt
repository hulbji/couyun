眼兒媚
定格
王雱
楊柳絲絲弄輕柔　烟縷織成愁　海棠未雨　梨花先雪　一半春休
平仄平平仄平平韻中仄仄平平韻中平中仄句中平中仄句中仄平平韻
而今往事難重省　歸夢繞秦樓　相思只在　丁香枝上　豆蔻梢頭
中平中仄平平仄句中仄仄平平韻中平中仄句中平中仄句中仄平平韻

格二
格二
範成大
酣酣日腳紫烟浮　姸暖試輕裘　困人天氣　醉人花底　午夢扶頭
中平中仄仄平平韻中仄仄平平韻中平中仄句中平中仄句中仄平平韻
春慵恰似春塘水　一片縠紋愁　溶溶泄泄　東風無力　欲皺還休
中平中仄平平仄句中仄仄平平韻中平中仄句中平中仄句中仄平平韻

