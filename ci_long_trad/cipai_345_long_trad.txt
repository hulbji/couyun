錦纏道
定格
宋祁
燕子呢喃　景色乍長春晝　睹園林　萬花如繡　海棠經雨胭脂透　柳展宮眉　翠拂行人首
仄仄平平句仄仄仄平平仄韻仄平平讀仄平平仄韻仄平平仄平平仄韻仄仄平平句仄仄平平仄韻
向郊原踏靑　恣歌攜手　醉醺醺　尙尋芳酒　問牧童　遙指孤村　道杏花深處　那裏人家有
仄平平仄平句仄平平仄韻仄平平讀仄平平仄韻仄平平讀平仄平平句仄仄平平仄句仄仄平平仄韻

