拜星月慢
定格
周邦彥
夜色催更　清塵收露　小曲幽坊月暗　竹檻燈窗　識秋娘庭院　笑相遇　似覺　瓊枝玉樹相倚
仄仄平平句平平平仄句仄仄平平仄仄韻仄仄平平句仄平平平仄韻仄平仄句仄仄讀平平仄仄平仄句
暖日明霞光爛　水盼蘭情　總平生稀見
仄仄平平平仄韻仄仄平平句仄平平平仄韻
畫圖中　舊識春風面　誰知道　自到瑤臺畔　眷戀雨潤雲温　苦驚風吹散　念荒寒　寄宿無人館
仄平平讀仄仄平平仄韻平平仄讀仄仄平平仄韻仄仄仄仄平平句仄平平平仄韻仄平平讀仄仄平平仄韻
重門閉　敗壁秋蟲嘆　怎奈向　一縷相思　隔溪山不斷
平平仄讀仄仄平平仄韻仄仄仄讀仄仄平平句仄平平仄仄韻

