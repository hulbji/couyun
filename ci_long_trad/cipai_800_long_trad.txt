多麗
定格
晁端禮
晚雲收　淡天一片琉璃　爛銀盤　來從海底　皓色千里澄輝　瑩無塵　素娥澹佇　靜可數　丹桂參差
仄平平句中平中仄平平韻仄平平讀平平仄仄句中中中仄平平韻仄平平讀中平中仄句中中仄讀中仄平平韻
玉露初零　金風未凛　一年無似此佳時　露坐久　疏螢時度　烏鵲正南飛　瑤臺冷　欄干凭暖
中仄平平句平平仄仄句仄平平仄仄平平韻仄中仄讀中平平仄句中仄仄平平韻平平仄讀中平中仄句
欲下遲遲
中仄平平韻
念佳人　音塵隔後　對此應解相思　最關情　漏聲正永　暗斷腸　花影潛移　料得來宵　清光未減
仄平平讀平平仄仄句仄中平仄平平韻仄平平讀仄平仄仄句中中中讀平仄平平韻中仄平平句中平仄仄句
陰晴天氣又爭知　共凝戀　如今別後　還是隔年期　人強健　清尊素影　長願相隨
中平平仄仄平平韻仄中仄讀中平中仄句平仄仄平平韻平平仄讀中平中仄句中仄平平韻

格二
變格（入聲韻）
聶冠卿
想人生　美景良辰堪惜　向其間　賞心樂事　古來難是幷得　況東城　鳳臺沁苑　泛清波　淺照金碧
仄平平句仄仄平平平仄韻仄平平讀仄平仄仄句仄平平仄仄仄韻仄平平讀仄平仄仄句仄平平讀仄仄平仄韻
露洗華桐　烟霏絲柳　綠陰搖曳蕩春色　畫堂迥　玉簪瓊佩　高會盡詞客　清歌久　重然絳蠟
仄仄平平句平平平仄句仄平平仄仄平仄韻仄平仄讀仄平平仄句平仄仄平仄韻平平仄讀平平仄仄句
別就瑤席
仄仄平仄韻
有翩若驚鴻體態　暮為行雨標格　逞朱唇　緩歌妖麗　似聽流鶯亂花隔　慢舞縈回　嬌鬟低嚲
仄平仄平平仄仄句仄平平仄平仄韻仄平平讀仄平平仄句仄仄平平仄平仄韻仄仄平平句平平平仄句
腰肢纖細困無力　忍分散　彩雲歸後　何處更尋覓　休辭醉　明月好花　莫漫輕擲
平平平仄仄平仄韻仄平仄讀仄平平仄句平仄仄平仄韻平平仄讀平仄仄平句仄仄平仄韻

