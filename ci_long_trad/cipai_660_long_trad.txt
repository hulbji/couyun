石州慢
定格
賀鑄
薄雨收寒　斜照弄晴　春意空闊　長亭柳蓓才黃　倚馬何人先折　烟橫水漫　映帶幾點歸鴻
中仄平平句平仄仄平句平仄平仄韻平平中仄平平句仄仄中平平仄韻中平中仄句仄中中仄平平句
平沙銷盡龍荒雪　猶記出關來　恰如今時節
中平中仄平平仄韻中仄仄平平句仄平平平仄韻
將發　畫樓芳酒　紅淚清歌　便成輕別　回首經年　杳杳音塵都絶　欲知方寸　共有幾許新愁
平仄韻中平平仄句中仄平平句仄平平仄韻中仄平平句仄仄平平平仄韻中平中仄句仄中中仄平平句
芭蕉不展丁香結　憔悴一天涯　兩厭厭風月
中平中仄平平仄韻中仄仄平平句仄平平平仄韻

格二
變格
張元幹
寒水依痕　春意漸回　沙際烟闊　溪梅晴照生香　冷蕊數枝爭發　天涯舊恨　試看幾許消魂
中仄平平句平仄仄平句平仄平仄韻平平中仄平平句仄仄中平平仄韻中平中仄句仄中中仄平平句
長亭門外山重疊　不盡眼中靑　是愁來時節
中平中仄平平仄韻中仄仄平平句仄平平平仄韻
情切　畫樓深閉　想見東風　暗消肌雪　辜負枕前雲雨　尊前花月　心期切處　更有多少凄凉
平仄韻中平平仄句中仄平平句仄平平仄韻平仄仄平平仄句平平平仄韻中平中仄句仄中中仄平平句
殷勤畱與歸時説　到得再相逢　恰經年離別
中平中仄平平仄韻中仄仄平平句仄平平平仄韻

