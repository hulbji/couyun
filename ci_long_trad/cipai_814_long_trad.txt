鶯啼序
定格
吳文英
殘寒正欺病酒　掩沉香繡戶　燕來晚　飛入西城　似説春事遲暮　畫船載　清明過卻　晴烟冉冉吳宮樹
平平仄平仄仄句仄平平仄仄韻仄平仄讀平仄平平句仄仄平仄平仄韻仄平仄讀平平仄仄句平平仄仄平平仄韻
念羈情　遊蕩隨風　化為輕絮
仄平平句平仄平平句仄平平仄韻
十載西湖　傍柳繫馬　趁嬌塵軟霧　溯紅漸　招入仙溪　錦兒偷寄幽素　倚銀屛　春寛夢窄
仄仄平平句仄仄仄仄句仄平平仄仄韻仄平仄讀平仄平平句仄平平仄平仄韻仄平平讀平平仄仄句
斷紅濕　歌紈金縷　暝堤空　輕把斜陽　總還鷗鷺
仄平仄讀平平平仄韻仄平平句平仄平平句仄平平仄韻
幽蘭漸老　杜若還生　水鄉尙寄旅　別後訪　六橋無信　事往花委　瘞玉埋香　幾番風雨　長波妒盼
平平仄仄句仄仄平平句仄平仄仄仄韻仄仄仄讀仄平平仄句仄仄平平句仄仄平平句仄平平仄韻平平仄仄句
遙山羞黛　漁燈分影春江宿　記當時　短楫桃根渡　靑樓仿佛　臨分敗壁題詩　淚墨慘淡塵土
平平平仄句平平平仄平平仄句仄平平讀仄仄平平仄韻平平仄仄句平平仄仄平平句仄平仄仄平仄韻
危亭望極　草色天涯　嘆鬢侵半苧　暗點檢　離痕歡唾　尙染鮫綃　嚲鳳迷歸　破鸞慵舞　殷勤待寫
平平仄仄句仄仄平平句仄仄平仄仄韻仄仄仄讀平平平仄句仄仄平平句仄仄平平句仄平平仄韻平平仄仄句
書中長恨　藍霞遼海沉過雁　漫相思　彈入哀箏柱　傷心千里江南　怨曲重招　斷魂在否
平平平仄句平平平仄平仄仄句仄平平讀平仄平平仄韻平平平仄平平句仄仄平平句仄平仄仄韻

