賀新郎
定格
辛棄疾
綠樹聽鵜鴂　更那堪　鷓鴣聲住　杜鵑聲切　啼到春歸無尋處　苦恨芳菲都歇　算未抵　人間離別
中仄平平仄韻仄平平讀中平中仄句仄平平仄韻中仄中平平中仄句中仄平平中仄韻中仄仄讀平平中仄韻
馬上琵琶關塞黑　更長門翠輦辭金闕　看燕燕　送歸妾
中仄中平平中仄句仄中平中仄平平仄韻中仄仄句仄平仄韻
將軍百戰身名裂　向河梁　回頭萬里　故人長絶　易水蕭蕭西風冷　滿座衣冠似雪　正壯士
中平中仄平平仄韻仄平平讀中平中仄句仄平平仄韻中仄中平平中仄句中仄平平中仄韻中仄仄讀
悲歌未徹　啼鳥還知如許恨　料不啼清淚長啼血　誰共我　醉明月
平平中仄韻中仄中平平中仄句仄中平中仄平平仄韻中仄仄句仄平仄韻

