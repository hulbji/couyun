浪淘沙
格三（商調慢曲）
周邦彥
曉陰重　霜凋岸草　霧隱城堞　南陌脂車待發　東門欲飲乍闋　正拂面垂楊堪攬結　掩紅淚
仄平仄句平平仄仄句仄仄平仄韻平仄平平仄仄韻平平仄仄仄仄韻仄仄仄平平平仄仄韻仄平仄讀
玉手親折　念漢浦離鴻去何許　經時信音絶
仄仄平仄韻仄仄仄平平仄平仄句平平仄平仄韻
情切　望中地遠天闊　向露冷風清無人處　耿耿寒漏咽　嗟萬事難忘　唯是輕別　翠尊未竭
平仄韻仄平仄仄平仄韻仄仄仄平平平平仄句仄仄平仄仄韻平仄仄平平句平仄平仄韻仄平仄仄韻
凭斷雲　畱取西樓殘月
平仄平讀平仄平平平仄韻
羅帶光銷紋衾疊　連環解　舊香頓歇　怨歌永　瓊壺敲盡缺　恨春去　不與人期　弄夜色　空餘滿地梨花雪
平仄平平平平仄韻平平仄讀仄平仄仄韻仄平仄讀平平平仄仄韻仄平仄讀仄仄平平句仄仄仄句平平仄仄平平仄韻

