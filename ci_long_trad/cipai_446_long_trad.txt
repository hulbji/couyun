洞仙歌
定格
蘇軾
冰肌玉骨　自清凉無汗　水殿風來暗香滿　繡簾開　一點明月窺人　人未寢　攲枕釵橫鬢亂
中平中仄句仄中平平仄韻中仄平平仄平仄韻仄平平讀中仄平仄平平句平中仄讀中仄平平中仄韻
起來攜素手　庭戶無聲　時見疏星渡河漢　試問夜如何　夜已三更　金波淡　玉繩低轉　但屈指西風幾時來
中平平仄仄句中仄平平句中仄平平仄平仄韻仄仄仄平平句仄仄平平句平中仄讀中平中仄韻仄中仄平平仄平平句
又不道流年　暗中偷換
仄仄仄平平句仄平平仄韻

