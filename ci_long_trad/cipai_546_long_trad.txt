鳳凰臺上憶吹簫
定格
李清照
香冷金猊　被翻紅浪　起來慵自梳頭　任寶匳塵滿　日上簾鈎　生怕離懷別苦　多少事　欲説還休
平仄平平句仄平平仄句仄平平仄平平韻仄仄平平仄句仄仄平平韻平仄平平仄仄句平仄仄讀仄仄平平韻
新來瘦　非干病酒　不是悲秋
平平仄句平平仄仄句仄仄平平韻
休休　這回去也　千萬遍陽關　也則難畱　念武陵人遠　煙鎖秦樓　惟有樓前流水　應念我
平平韻仄平仄仄句平仄仄平平句仄仄平平韻仄仄平平仄句平仄平平韻平仄平平平仄句平仄仄讀
終日凝眸　凝眸處　從今又添　一段新愁
平仄平平韻平平仄句平平仄平句仄仄平平韻

