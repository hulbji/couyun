寶鼎現
定格
康與之
夕陽西下　暮靄紅溢　香風羅綺　乘麗景　華燈爭放　濃焰燒空連錦砌　睹皓月　浸嚴城如晝
仄平平仄句仄仄平仄句平平平仄韻平仄仄讀平平平仄句平仄平平平仄仄韻仄仄仄讀仄平平平仄句
花影寒籠絳蕊　漸掩映　芙蕖萬頃　迤邐齊開秋水
平仄平平仄仄韻仄仄仄讀平平仄仄句仄仄平平平仄韻
太守無限行歌意　擁麾幢　光動珠翠　傾萬井　歌臺舞榭　瞻望朱輪駢鼓吹　控寶馬　耀貔貅千騎
仄仄平仄平平仄韻仄平平讀平仄平仄韻平仄仄讀平平仄仄句平仄平平平仄仄韻仄仄仄讀仄平平平仄句
銀燭交光數里　似爛簇　寒星萬點　擁入蓬壺影裏
平仄平平仄仄韻仄仄仄讀平平仄仄句仄仄平平仄仄韻
來伴宴閣多才　環艷粉瑤簪朱履　恐看看丹詔　催奉宸遊燕侍　便趁早　占通宵醉　莫放笙歌起
平仄仄仄平平句平仄仄平平平仄韻仄平平平仄句平仄平平仄仄韻仄仄仄讀仄平平仄韻仄仄平平仄韻
任畫角　吹老寒梅　月滿西樓十二
仄仄仄讀平仄平平句仄仄平平仄仄韻

格二
變格
劉辰翁
紅妝春騎　踏月影　竿旗穿市　望不盡　樓臺歌舞　習習香塵蓮步底　簫聲斷　約彩鸞歸去
平平平仄句仄仄仄讀平平平仄韻仄仄仄讀平平平仄句仄仄平平平仄仄韻平平仄讀仄仄平平仄句
未怕金吾呵醉　甚輦路　喧闐且止　聽得念奴歌起
仄仄平平平仄韻仄仄仄讀平平仄仄句仄仄仄平平仄韻
父老猶記宣和事　抱銅仙　清淚如水　還轉盼　沙河多麗　滉漾明光連邸第　簾影動　散紅光成綺
仄仄平仄平平仄韻仄平平讀平仄平仄韻平仄仄讀平平平仄韻仄仄平平平仄仄韻平仄仄讀仄平平平仄韻
月浸葡萄十里　看往來　神仙才子　肯把菱花撲碎
仄仄平平仄仄韻仄仄平讀平平平仄句仄仄平平仄仄韻
腸斷竹馬兒童　空見説　三千樂指　等多時　春不歸來　到春時欲睡　又説向　燈前擁髻　暗滴鮫珠墜
平仄仄仄平平句平仄仄讀平平仄仄韻仄平平讀平仄平平句仄平平仄仄韻仄仄仄讀平平仄仄韻仄仄平平仄韻
便當日　親見霓裳　天上人間夢裏
仄平仄讀平仄平平句平仄平平仄仄韻

