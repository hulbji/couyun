霓裳中序第一
定格
姜夔
亭皋正望極　亂落江蓮歸未得　多病卻無氣力　況紈扇漸疏　羅衣初索　流光過隙　嘆杏梁雙燕如客
平平仄仄仄韻仄仄平平平仄仄韻平仄仄平仄仄韻仄平仄仄平句平平平仄韻平平仄仄韻仄仄平平仄平仄韻
人何在　一簾淡月　仿佛照顔色
平平仄句仄平仄仄句仄仄仄平仄韻
幽寂　亂蛩吟壁　動庾信清愁似織　沉思年少浪迹　笛裏關山　柳下坊陌　墜紅無信息　漫暗水涓涓溜碧
平仄韻仄平平仄韻仄仄仄平平仄仄韻平平平仄仄仄韻仄仄平平句仄仄平仄韻仄平平仄仄韻仄仄仄平平仄仄韻
飄零久　而今何意　醉臥酒壚側
平平仄句平平平仄句仄仄仄平仄韻

