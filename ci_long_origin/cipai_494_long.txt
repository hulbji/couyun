满江红
定格
柳永
暮雨初收　长川静　征帆夜落　临岛屿　蓼烟疏淡　苇风萧索　几许渔人飞短艇　尽载灯火归村落
中仄平平句平中仄读中平中仄韵平仄仄读仄平平仄句仄平中仄韵中仄中平平仄仄句中平中仄平平仄韵
遣行客　当此念回程　伤漂泊
中中中读中仄仄平平句平平仄韵
桐江好　烟漠漠　波似染　山如削　绕严陵滩畔　鹭飞鱼跃　游宦区区成底事　平生况有云泉约
中中仄句平仄仄韵平仄仄句平平仄韵仄平平中仄句仄平平仄韵中仄中平平仄仄句中平中仄平平仄韵
归去来　一曲仲宣吟　从军乐
中中中读中仄仄平平句平平仄韵

格二
变格
苏轼
江汉西来　高楼下　葡萄深碧　犹自带　岷峨雪浪　锦江春色　君是南山遗爱守　我为剑外思归客
中仄平平句平中仄读中平中仄韵平仄仄读仄平平仄句仄平中仄韵中仄中平平仄仄句中平中仄平平仄韵
对此间　风物岂无情　殷勤说
中中中读中仄仄平平句平平仄韵
江表传　君休读　狂处士　真堪惜　空洲对鹦鹉　苇花萧瑟　不独笑书生争底事　曹公黄祖俱飘忽
中中仄句平仄仄韵平仄仄句平平仄韵平平仄平仄句仄平平仄韵仄中仄中平平仄仄句中平中仄平平仄韵
愿使君　还赋谪仙诗　追黄鹤
中中中读中仄仄平平句平平仄韵

格三
平韵格
姜夔
仙姥来时　正一望　千顷翠澜　旌旗共　乱云俱下　依约前山　命驾群龙金作轭　相从诸娣玉为冠
平仄平平句中仄仄读平仄仄平韵平中仄读仄平平仄句中仄平平韵中仄平平平仄仄句中平平仄仄平平韵
向夜深　风定悄无人　闻佩环
仄中平读中仄仄平平句平仄平韵
神奇处　君试看　奠淮右　阻江南　遣六丁雷电　别守东关　却笑英雄无好手　一篙春水走曹瞒
平中仄句平仄平韵中中仄句仄平平韵仄仄平平仄句中仄平平韵中仄中平平仄仄句中平平仄仄平平韵
又怎知　人在小红楼　帘影间
仄中平读中仄仄平平句平仄平韵

