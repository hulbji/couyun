桂枝香
定格
王安石
登临送目　正故国晚秋　天气初肃　千里澄江似练　翠峰如簇　征帆去棹残阳里　背西风　酒旗斜矗
平平仄仄韵仄仄仄中平句中中平仄韵中仄平平中仄句仄平平仄韵中平中仄平平仄句仄平平读中平平仄韵
彩舟云淡　星河鹭起　画图难足
仄平平仄句中平中仄句仄平平仄韵
念往昔　繁华竞逐　叹门外楼头　悲恨相续　千古凭高对此　漫嗟荣辱　六朝旧事随流水　但寒烟芳草凝绿
仄中中读平平仄仄韵仄中中平中句中中平仄韵中仄平平中仄句仄平平仄韵中平中仄平平仄句仄平平中仄平仄韵
至今商女　时时犹唱　后庭遗曲
仄平平仄句中平中仄句仄平平仄韵

