宝鼎现
定格
康与之
夕阳西下　暮霭红溢　香风罗绮　乘丽景　华灯争放　浓焰烧空连锦砌　睹皓月　浸严城如昼
仄平平仄句仄仄平仄句平平平仄韵平仄仄读平平平仄句平仄平平平仄仄韵仄仄仄读仄平平平仄句
花影寒笼绛蕊　渐掩映　芙蕖万顷　迤逦齐开秋水
平仄平平仄仄韵仄仄仄读平平仄仄句仄仄平平平仄韵
太守无限行歌意　拥麾幢　光动珠翠　倾万井　歌台舞榭　瞻望朱轮骈鼓吹　控宝马　耀貔貅千骑
仄仄平仄平平仄韵仄平平读平仄平仄韵平仄仄读平平仄仄句平仄平平平仄仄韵仄仄仄读仄平平平仄句
银烛交光数里　似烂簇　寒星万点　拥入蓬壶影里
平仄平平仄仄韵仄仄仄读平平仄仄句仄仄平平仄仄韵
来伴宴阁多才　环艳粉瑶簪朱履　恐看看丹诏　催奉宸游燕侍　便趁早　占通宵醉　莫放笙歌起
平仄仄仄平平句平仄仄平平平仄韵仄平平平仄句平仄平平仄仄韵仄仄仄读仄平平仄韵仄仄平平仄韵
任画角　吹老寒梅　月满西楼十二
仄仄仄读平仄平平句仄仄平平仄仄韵

格二
变格
刘辰翁
红妆春骑　踏月影　竿旗穿市　望不尽　楼台歌舞　习习香尘莲步底　箫声断　约彩鸾归去
平平平仄句仄仄仄读平平平仄韵仄仄仄读平平平仄句仄仄平平平仄仄韵平平仄读仄仄平平仄句
未怕金吾呵醉　甚辇路　喧阗且止　听得念奴歌起
仄仄平平平仄韵仄仄仄读平平仄仄句仄仄仄平平仄韵
父老犹记宣和事　抱铜仙　清泪如水　还转盼　沙河多丽　滉漾明光连邸第　帘影动　散红光成绮
仄仄平仄平平仄韵仄平平读平仄平仄韵平仄仄读平平平仄韵仄仄平平平仄仄韵平仄仄读仄平平平仄韵
月浸葡萄十里　看往来　神仙才子　肯把菱花扑碎
仄仄平平仄仄韵仄仄平读平平平仄句仄仄平平仄仄韵
肠断竹马儿童　空见说　三千乐指　等多时　春不归来　到春时欲睡　又说向　灯前拥髻　暗滴鲛珠坠
平仄仄仄平平句平仄仄读平平仄仄韵仄平平读平仄平平句仄平平仄仄韵仄仄仄读平平仄仄韵仄仄平平仄韵
便当日　亲见霓裳　天上人间梦里
仄平仄读平仄平平句平仄平平仄仄韵

