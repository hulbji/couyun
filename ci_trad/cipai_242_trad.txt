紅窗迥
雙調五十三字，前段六句四仄韻，後段五句三仄韻
周邦彥
幾日來　真箇醉　早窗外亂紅　已深半指　花影被風搖碎　擁春酲未起
平仄平句中仄仄韻仄中仄中中句仄平中仄韻平仄仄平中仄韻仄中平仄仄韻
有箇人人生濟楚　向耳邊問道　今朝醒未　情性漫騰騰地　惱得人越醉
中仄中平平仄仄句仄仄平仄仄句平平仄仄韻中仄中平平仄韻仄仄平仄仄韻

格二
雙調五十三字，前段六句五仄韻，後段四句四仄韻
歐良
河可挽　石可轉　那一箇愁字　却難驅遣　眉向酒邊暫展　酒後依舊見
平仄仄韻仄仄仄韻仄仄仄平仄句仄平平仄韻平仄仄平仄仄韻仄仄平仄仄韻
楓葉滿階紅萬片　待拾來　一一題寫教遍　却倩霜風吹卷　直到沙島遠
平仄仄平平仄仄韻仄仄平讀仄仄平仄平仄韻仄仄平平平仄韻仄仄平仄仄韻

