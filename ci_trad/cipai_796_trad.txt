破陣樂
雙調一百三十三字，前段十四句五仄韻，後段十六句五仄韻
柳永
露花倒影　煙蕪蘸碧　靈沼波暖　金柳搖風樹樹　繫彩舫龍舟遙岸　千步虹橋　參差雁齒　直趨水殿
仄平仄仄句平平仄仄句平仄平仄韻平仄平平仄仄句仄仄中平中平仄韻平仄平平句平平仄仄句中平仄仄韻
繞金堤　曼衍魚龍戲　簇春嬌羅綺　喧天絲管　霽色榮光　望中似睹　蓬萊清淺
仄平平讀仄仄平平仄句仄平平平仄句平平平仄韻仄仄平平句仄平仄仄句平平平仄韻
時見　鳳輦宸遊　鸞觴禊飲　臨翠水　開鎬宴　兩兩輕舠飛畫楫　競奪錦標霞爛　聲歡娛　歌魚藻
平仄韻仄仄平平句平平仄仄句平仄仄句平仄仄韻仄仄平平平仄仄句仄仄仄平平仄韻中平平句平平仄句
徘徊宛轉　別有盈盈遊女　各委明珠　爭收翠羽　相將歸去　漸覺雲海沈沈　洞天日晚
平平仄仄韻仄仄平平平仄句仄仄平平句平平仄仄句平平平仄句仄仄平仄平平句仄平仄仄韻

格二
雙調一百三十三字，前段十四句四仄韻，後段十六句五仄韻
張先
四堂互映　雙門並麗　龍閣開府　郡美東南第一　望故園樓閣霏霧　垂柳池塘　流泉巷陌　吳歌處處
仄平仄仄句平平仄仄句平仄平仄韻仄仄平平仄仄句仄仄平平仄平仄韻平仄平平句平平仄仄句平平仄仄韻
近黃昏　漸更宜良夜　簇繁星燈燭　長衢如畫　暝色韶光　幾簾粉面　飛甍朱戶
仄平平讀仄仄平平仄句仄平平平仄句平平平仄句仄仄平平句仄平仄仄句平平平仄韻
歡聚　雁齒橋紅　裙腰草綠　雲際寺　林下路　酒熟梨花賓客醉　但覺滿山簫鼓　盡朋遊　因民樂
平仄韻仄仄平平句平平仄仄句平仄仄句平仄仄韻仄仄平平平仄仄句仄仄仄平平仄韻仄平平句平平仄句
芳菲有主　自此歸從泥詔　去指沙堤　南屏水石　西湖風月　好作千騎行春　畫圖寫取
平平仄仄韻仄仄平平平仄句仄仄平平句平平仄仄句平平平仄句仄仄平仄平平句仄平仄仄韻

