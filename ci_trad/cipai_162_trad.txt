人月圓
雙調四十八字，前段五句兩平韻，後段六句兩平韻
王詵
小桃枝上春來早　初試薄羅衣　年年此夜　華燈競處　人月圓時
中平中仄平平仄句中仄仄平平韻中平中仄句平平中仄句中仄平平韻
禁街簫鼓　寒輕夜永　纖手同攜　夜闌人靜　千門笑語　聲在簾幃
中平中仄句中平中仄句中仄平平韻中平中仄句平平中仄句中仄平平韻

格二
雙調四十八字，前後段各五句、兩平韻
楊无咎
風和日薄餘煙嫩　惻惻透鮫綃　相逢且喜　人圓玳席　月滿丹霄
平平仄仄平平仄句仄仄仄平平韻平平仄仄句平平仄仄句仄仄平平韻
爛遊勝賞　高低燈火　鼎沸笙簫　一年三百六十日　願長似今宵
仄平仄仄句平平平仄句仄仄平平韻仄平平仄仄仄仄句仄平仄平平韻

格三
雙調四十八字，前段五句三仄韻，後段五句兩仄韻
楊无咎
月華燈影光相射　還是元宵也　綺羅如畫　笙歌遞響　無限風雅
仄平平仄平平仄韻平仄平平仄韻仄平平仄句平平仄仄句平仄平仄韻
鬧蛾斜插　輕衫乍試　閒趁尖耍　百年三萬六千夜　願長如今夜
仄平平仄句平平仄仄句平仄平仄韻仄平平仄仄平仄句仄平平平仄韻

