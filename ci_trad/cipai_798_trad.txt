浪淘沙慢
雙調一百三十三字，前段九句四仄韻，後段十六句五仄韻
柳永
夢覺　透窗風一線　寒燈吹息　那堪酒醒　又聞空階　夜雨頻滴　嗟因循久作天涯客　負佳人
仄仄讀仄平平仄仄句平平平仄韻平平仄仄句仄平平平句仄仄平仄韻平平平仄仄平平仄韻仄平平讀
幾許盟言　更忍把　從前歡會　陡頓翻成憂戚
仄仄平平句仄仄仄讀平平平仄句仄仄平平平仄韻
愁極　再三追思　洞房深處　幾度飲散歌闌　香暖鴛鴦被　豈暫時疏散　費伊心力　殢雨尤雲
平仄韻仄平平平句仄平平仄句仄仄仄仄平平句平仄平平仄句仄仄平平仄句仄平平仄韻仄仄平平句
有萬般千種相憐惜　到如今　天長漏永　無端自家疏隔　知何時　却擁秦雲態　願低幃昵枕
仄仄平平仄平平仄韻仄平平讀平平仄仄句平平仄平平仄韻平平平讀仄仄平平仄句仄平平仄仄句
輕輕細說與　江鄉夜夜　數寒更思憶
平平仄仄仄句平平仄仄句仄平平平仄韻

格二
雙調一百三十三字，前段八句五仄韻，後段十五句九仄韻
周邦彥
萬葉戰　秋聲露結　雁度沙磧　細草和煙尚綠　遙山向晚更碧　見隱隱雲邊新月白　映落照
仄仄仄讀平平仄仄句仄仄平仄韻仄仄平平仄仄句平平仄仄仄仄韻仄仄仄平平平仄仄韻仄仄仄讀
千家簾幕　聽數聲　何處倚樓笛　妝點盡秋色
平平平仄句仄仄平讀平仄仄平仄韻平仄仄平仄韻
脈脈　旅情暗自消釋　念珠玉　臨水猶悲感　何况天涯客　憶少年歌酒　當時蹤跡　歲華易老
仄仄韻仄平仄仄平仄韻仄平仄讀平仄平平仄句平仄平平仄韻仄仄平平仄句平平平仄韻仄平仄仄句
衣帶寬　懊惱心腸終窄　飛散後　風流人阻　蘭橋約　悵恨路隔　馬蹄過　猶嘶舊巷陌　歎往事
平仄平句仄仄平平平仄韻平仄仄讀平平平仄句平平仄讀仄仄仄仄韻仄平平讀平平仄仄仄韻仄仄仄讀
一一堪傷　曠望極　凝思又把闌干拍
仄仄平平句仄仄仄韻平平仄仄平平仄韻

格三
雙調一百三十三字，前段九句六仄韻，後段十五句十仄韻
周邦彥
曉陰重　霜彫岸草　霧隱城堞　南陌脂車待發　都門帳飲乍闋　正拂面垂楊堪攬結　掩紅淚
仄平平句平平仄仄句仄仄平仄韻平仄平平仄仄韻平平中仄仄仄韻中仄仄平平平仄仄韻中平仄讀
玉手親折　念漢浦離鴻去何許　經時信音絕
仄中平仄韻仄仄仄平平仄平仄句平平仄平仄韻
情切　望中地遠天闊　向露冷風清　無人處　耿耿寒漏咽　嗟萬事難忘　唯是輕別　翠尊未竭
中仄韻仄平仄仄平仄韻仄仄仄平平句平中仄讀仄仄平仄仄韻中中仄平平句中仄平仄韻仄平仄仄韻
憑斷雲留取　西樓殘月　羅帶花銷紋衾疊　連環解　舊香頓歇　怨歌永　瓊壺敲盡缺　恨春去
中仄平中仄句中平平仄韻中仄平平平平仄韻中中仄讀中平仄仄韻仄平仄讀中平平仄仄韻中中仄讀
不與人期　弄夜色　空餘滿地梨花雪
仄仄平平句仄仄仄句平平仄仄平平仄韻

格四
雙調一百三十二字，前段九句六仄韻，後段十六句十仄韻
陳允平
暮煙愁　鴉歸古樹　雁過空堞　南浦牙檣漸發　陽關歌盡半闋　恨入迴腸千萬結　長亭柳　寸寸攀折
仄平平句平平仄仄句仄仄平仄韻平仄平平仄仄韻平平平仄仄仄韻仄仄平平平仄仄韻平平仄讀仄仄平仄韻
望日下長安近　莫遣鱗鴻成間絕
仄仄仄平平仄句仄仄平平平仄仄韻
淒切　去帆浪遠江闊　悵頓解連環　西窗下　對燭頻哽咽　歎百歲光陰　幾度離別　翠消粉竭
平仄韻仄平仄仄平仄韻仄仄仄平平句平平仄讀仄仄平仄仄韻仄仄仄平平句仄仄平仄韻仄平仄仄韻
信乍圓易散　綵雲明月　浙水吳山重重疊　流蘇帳　陽臺夢歇　暗塵鎖　孤鸞秦鏡缺　羞人問
仄仄平仄仄句仄平平仄韻仄仄平平平平仄韻平平仄讀平平仄仄韻仄平仄讀平平平仄仄韻平平仄句
怕說相思　正滿院　楊花落盡東風雪
仄仄平平句仄仄仄句平平仄仄平平仄韻

