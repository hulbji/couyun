無愁可解
雙調一百九字，前後段各十句、六仄韻
蘇軾
光景百年　看便一世　生來不識愁味　問愁何處來　更開解箇甚底　萬事從來風過耳　又何用
中仄中平句平中仄仄韻中中中仄平仄韻仄平平仄中句仄平仄仄仄仄韻仄仄平平中仄仄韻仄中仄讀
著在心裏　你喚做　展却眉頭　便是達者　也則恐未
仄中平仄韻仄中中讀仄仄平平句仄中仄仄句仄中中仄韻
此理　本不通言　何曾道　歡游勝如名利　道則渾是錯　不道如何即是　這裏元無我與你　甚喚做
仄仄韻仄仄平平句平平仄讀平平仄平平仄韻仄中中仄仄句仄仄平平仄仄韻仄仄平平中仄仄韻仄仄中讀
物情之外　若須待醉了　方開解時　問無酒　怎生醉
仄平平仄韻仄平仄仄仄句平平仄平句仄平仄讀仄平仄韻

格二
雙調一百十二字，前後段各十句、五仄韻
《鳴鶴餘音》無名氏
返照人間　忙忙劫劫　晝夜辛苦無歇　大都能幾許　這百年　又如春雪　可惜天真逐愛慾　似傀儡
仄仄平平句平平仄仄韻仄仄平仄平仄韻仄平平仄仄句仄仄平讀仄平平仄韻仄仄平平仄仄仄句仄仄仄讀
被他牽拽　暗悲嗟　苦海浮生　改頭換面　看何時徹
仄平平仄韻仄平平讀仄仄平平句仄平仄仄句仄平平仄韻
聽說　古往今來名利客　今祇有　兔蹤狐穴　六朝並五霸　盡輸他　雲水英傑　一味真慵為伴侶
仄仄韻仄仄平平平仄仄句平仄仄讀仄平平仄韻仄平仄仄仄句仄平平讀平仄平仄韻仄仄平平平仄仄句
養浩然　歲寒清節　這些兒　冷淡生涯　與誰共賞　有松窗月
仄仄平讀仄平平仄韻仄平平讀仄仄平平句仄平仄仄句仄平平仄韻

