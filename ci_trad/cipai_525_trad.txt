玉梅香慢
雙調九十五字，前段十一句五仄韻，後段八句五仄韻
《梅苑》無名氏
寒色猶高　春力尚怯　微律先催梅坼　曉日輕烘　清風頻觸　凝散疏林殘雪　嫩英妒粉　嗟素豔
平仄平平句平仄仄仄韻平仄平平平仄韻仄仄平平句平平平仄句平仄平平平仄韻仄平仄仄句平仄仄讀
有蜂蝶　全似人人　向我依然　頓成離缺
仄平仄韻平仄平平句仄仄平平句仄平平仄韻
徘徊寸腸萬結　又因花　暗成凝咽　撚蕊憐香　不禁恨深難絕　若是芳心解語　應共把　此情細細說
平平仄平仄仄韻仄平平讀仄平平仄韻仄仄平平句仄仄仄平平仄韻仄仄平平仄仄句平仄仄讀仄平仄仄仄韻
淚滿闌干　無言強折
仄仄平平句平平仄仄韻

