昇平樂
雙調一百三字，前後段各十一句、四平韻
吳奕
水閣層臺　竹亭深院　依稀萬木籠陰　飛暑無涯　行雲有勢　晚來細雨回晴　庭槐轉影　近紗幮
仄仄平平句仄平平仄句平平仄仄平平韻平仄平平句平平仄仄句仄平仄仄平平韻平平仄仄句仄平平讀
兩兩蟬鳴　幽夢斷　枕金猊旋熱　蘭炷微熏
仄仄平平韻平仄仄句仄平平仄仄句平仄平平韻
堪命俊才儔侶　對華筵坐列　朱履紅裙　檀板輕敲　金樽滿泛　從教畏日西沈　金絲玉管　間歌喉
平仄仄平平仄句仄平平仄仄句平仄平平韻平仄平平句平平仄仄句平平仄仄平平韻平平仄仄句仄平平讀
時奏清音　唐虞世　儘陶陶沈醉　且樂昇平
平仄平平韻平平仄句仄平平平仄句仄仄平平韻

