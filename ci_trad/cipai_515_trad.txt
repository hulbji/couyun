塞孤
雙調九十五字，前段十句六仄韻，後段九句六仄韻
柳永
一聲雞　又報殘更歇　秣馬巾車催發　草草主人燈下別　山路險　新霜滑　瑤珂響　起棲烏
仄平平句仄仄平平仄韻仄仄平平平仄韻仄仄中平平仄仄韻平仄仄句平平仄韻平平仄讀仄平平句
金鐙冷　敲殘月　漸西風緊　襟袖淒裂
平仄仄讀平平仄韻仄平平仄句平仄平仄韻
遙指白玉京　望斷黃金闕　遠道何時行徹　算得佳人凝恨切　應念念　歸時節　相見了　執柔荑
平仄仄仄平句仄仄平平仄韻仄仄平平平仄韻中仄平平平仄仄韻平仄仄句平平仄韻平仄仄讀仄平平句
幽會處　偎香雪　免鴛衾　兩恁虛設
平仄仄讀平平仄韻仄平平讀仄仄平仄韻

格二
雙調九十三字，前段九句六仄韻，後段八句六仄韻
朱雍
雪江明　練靜波聲歇　玉浦梅英初發　隱隱瑤林堪乍別　瓊路冷　雲階滑　寒枝晚　已黃昏
仄平平句仄仄平平仄韻仄仄平平平仄韻仄仄平平平仄仄韻平仄仄句平平仄韻平平仄讀仄平平句
鋪碎影　留新月　向亭皋　一任風冽
平仄仄讀平平仄韻仄平平讀仄仄平仄韻
歌起郢曲時　目斷秦城闕　遠道冰車清澈　追念酥妝凝望切　淡泞迎佳節　應暗想　日邊人
平仄仄仄平句仄仄平平仄韻仄仄平平平仄韻平仄平平平仄仄韻仄仄平平仄韻平仄仄讀仄平平句
聊寄與　同歡悅　勸清尊　忍負盟設
平仄仄讀平平仄韻仄平平讀仄仄平仄韻

