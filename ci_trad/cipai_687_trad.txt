探春慢
雙調一百三字，前後段各十句、四仄韻
姜夔
衰草愁煙　亂鴉送日　風沙迴旋平野　拂雪金鞭　欺寒茸帽　還記章臺走馬　誰念漂零久　漫贏得
中仄平平句中平中仄句平平平仄平仄韻中仄平平句中平中仄句中仄中平中仄韻平仄中平中句仄中仄讀
幽懷難寫　故人青盼相逢　小窗閒共情話
中平平仄韻仄中平仄平平句中平平仄平仄韻
長恨離多會少　重訪問竹西　珠淚盈把　雁磧沙平　漁汀人散　老去不堪遊冶　無奈苕溪月
中仄中平中仄句中中仄中平句中中平仄韻仄仄平平句中平中仄句中仄中平平仄韻中仄中平中句
又喚我　扁舟東下　甚日歸來　梅花零亂春夜
仄中仄讀中平平仄韻中仄平平句中平中中平仄韻

格二
雙調一百三字，前段十句四仄韻，後段十句五仄韻
張炎
銀浦流雲　綠房迎曉　一抹牆腰月淡　暖玉生煙　懸冰解凍　碎滴瑤階如霰　纔放些晴意　早瘦了
平仄平平句仄平平仄句仄仄平平仄仄韻仄仄平平句平平仄仄句仄仄平平平仄韻平仄平平仄句仄仄仄讀
梅花一半　也知不做花看　東風何事吹散
平平仄仄韻仄平仄仄平平句平平平仄平仄韻
搖落似成秋苑　甚釀得春來　怕教春見　野渡舟回　前邨門掩　應是不勝清怨　次第尋芳去
平仄仄平平仄韻仄仄仄平平句仄平平仄韻仄仄平平句平平平仄句平仄仄平平仄韻仄仄平平仄句
灞橋外　蕙香波暖　猶聽檐聲　看燈人在深院
仄平仄讀仄平平仄韻平仄平平句仄平平仄平仄韻

格三
雙調一百三字，前段十句四仄韻，後段十句五仄韻
周密
綵勝宜春　翠盤銷夜　客裏暗驚時候　翦燕心情　呼盧音語　景物總成懷舊　愁鬢妒垂楊　早穉眼
仄仄平平句仄平平仄句仄仄仄平平仄韻仄仄平平句平平平仄句仄仄仄平平仄韻平仄仄平平句仄仄仄讀
漸濃如豆　儘教寬盡春衫　畢竟為誰消瘦
仄平平仄韻仄平平仄平平句仄仄仄平平仄韻
梅浪半空如繡　便管領芳菲　忍辜詩酒　映竹占花　臨窗卜鏡　還念歲寒宮袖　簫鼓動春城
平仄仄平平仄韻仄仄仄平平句仄平平仄韻仄仄平平句平平仄仄句平仄仄平平仄韻平仄仄平平句
競點綴　玉梅金柳　厮勾元宵　燈前共誰攜手
仄仄仄讀仄平平仄韻平仄平平句平平仄平平仄韻

格四
雙調一百三字，前段十句四仄韻，後段十句五仄韻
陳允平
上苑烏啼　中洲鷺起　疏鐘纔度雲窈　篆冷香篝　燈微塵幌　殘夢猶吟芳草　搔首捲簾看　認何處
仄仄平平句平平仄仄句平平平仄平仄韻仄仄平平句平平平仄句平仄平平平仄韻平仄仄平平句仄平仄讀
六橋煙柳　翠橈纔檥西泠　趁取過湖人少
仄平平仄韻仄平平仄平平句仄仄仄平平仄韻
掠水風花繚繞　還暗憶年時　旗亭歌酒　隱約春聲　鈿車寶勒　次第鳳城開了　惟有踏青心
仄仄平平平仄韻平仄仄平平句平平平仄韻仄仄平平句仄平仄仄句仄仄仄平平仄韻平仄仄平平句
縱早起　不嫌寒峭　畫闌閒立東風　舊紅誰埽
仄仄仄讀仄平平仄韻仄平平仄平平句仄平平仄韻

格五
雙調九十四字，前段十二句四仄韻，後段十一句五仄韻
吳文英
苔徑曲深深　不見故人　輕敲幽戶　細草回春　目送流光一羽　重雲冷　哀雁斷　翠微空　愁蝶舞
平仄仄平平句仄仄仄平句平平平仄韻仄仄平平句仄仄平平仄仄韻平平仄句平仄仄句仄平平句平仄仄韻
逞鳴鞭　遊蓬小夢　枕殘驚寤
仄平平句平平仄仄句仄平平仄韻
還識西湖醉路　向柳下並鞍　銀袍吹絮　事影難追　那負燈牀聽雨　冰溪憑誰照影　有明月
平仄平平仄仄韻仄仄仄仄平句平平平仄韻仄仄平平句仄仄平平仄仄韻平平平平仄仄句仄平仄句
乘興去　暗相思　梅孤鶴瘦　共江亭暮
平仄仄韻仄平平句平平仄仄句仄平平仄韻

