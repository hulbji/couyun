歸田樂
雙調五十字，前段六句三仄韻，後段四句兩仄韻
晁補之
春又去　似別佳人幽恨積　閒庭院　翠陰滿　添晝寂　一枝梅最好　至今憶
平仄仄句仄仄平平平仄仄韻平平仄句仄平仄讀平仄仄韻仄平平仄仄句仄平仄韻
正夢斷　爐煙裊　參差疏簾隔　為何事　年年春恨　問花應會得
仄仄仄讀平平仄句平平平平仄韻仄平仄讀平平平仄句仄平平仄仄韻

格二
雙調五十字，前後段各四句、三仄韻
蔡伸
風生蘋末蓮香細　新浴晚凉天氣　獨自倚朱闌　波面雙雙彩鴛戲
平平平仄平平仄韻平仄仄平平仄韻仄仄仄平平句平仄平平仄平仄韻
鸞釵委墜雲堆髻　誰會此時情意　冰簟玉琴橫　還是月明人千里
平平仄仄平平仄韻平仄仄平平仄韻平仄仄平平句平仄仄平平平仄韻

格三
雙調七十一字，前段六句五仄韻，後段七句五仄韻
晏幾道
試把花期數　便早有　感春情緒　看即梅花吐　願花更不謝　春且長住　只恐花飛又春去
仄仄平平仄韻仄中中讀仄平中仄韻中中中平仄韻仄中仄仄仄句中仄中仄韻仄仄平平仄平仄韻
花開還不語　問此意　年年春會否　絳脣青鬢　漸少花前侶　對花又記得　舊曾遊處　門外垂楊未飄絮
平平中仄仄韻仄仄仄讀中平平仄仄韻仄平中仄句中仄平平仄韻仄中仄仄仄句仄中平仄韻中仄平平仄平仄韻

格四
雙調七十一字，前段六句五仄韻、一疊韻，後段七句五仄韻、一疊韻
《樂府雅詞》無名氏
水繞溪橋淥　泛蘋汀　步迷花曲　衣巾散餘馥　種竹更洗竹　咏竹題竹　日暮無人伴幽獨
仄仄平平仄韻仄平平讀仄平平仄韻平平仄平仄韻仄仄仄仄仄韻仄仄平仄疊仄仄平平仄平仄韻
光陰雙轉轂　可惜許　等閒愁萬斛　世間種種　只是榮和辱　念足又願足　意足心足　忘了眉頭怎生蹙
平平平仄仄韻仄仄仄讀仄平平仄仄韻仄平仄仄句仄仄平平仄韻仄仄仄仄仄韻仄仄平仄疊平仄平平仄平仄韻

格五
雙調七十字，前段六句四仄韻、一疊韻，後段七句五仄韻、一疊韻
黃庭堅
暮雨濛階砌　漏漸移　轉添寂寞　點點心如碎　怨你又戀你　恨你惜你　畢竟教人怎生是
仄仄平平仄韻仄仄平讀仄平仄仄句仄仄平平仄韻仄仄仄仄仄韻仄仄仄仄疊仄仄平平仄平仄韻
前歡算未已　奈何如今愁無計　為伊聰俊　消得人憔悴　這裏誚睡裏　夢裏心裏　一向無言但垂淚
平平仄仄仄韻仄平平平平平仄韻仄平平仄句平仄平平仄韻仄仄仄仄仄韻仄仄平仄疊仄仄平平仄平仄韻

