酒泉子
雙調四十字，前段五句兩平韻、兩仄韻，後段五句三仄韻、一平韻
溫庭筠
花映柳條　　閒向綠萍池上　　憑闌干　窺細浪　雨瀟瀟
中仄中平平韻中仄中平中仄仄韻中中平句平中仄韻中平平平韻
近來音信兩疏索　　　洞房空寂寞　掩銀屏　垂翠箔　度春宵
中平中仄中平仄換仄韻中中平中仄韻中中平句中中仄韻仄平平平韻

格二
雙調四十字，前段五句兩仄韻、一平韻，後段五句三仄韻、一平韻
孫光憲
曲檻小樓　正是鶯花二月　　思無憀　愁欲絕　鬱離襟
仄仄仄平句仄仄平平仄仄仄韻仄平平句平仄仄韻仄平平平韻
展屏空對瀟湘水　　　眼前千萬里　淚掩紅　眉斂翠　恨沈沈
仄平平仄平平仄換仄韻仄平平仄仄韻仄仄平句平仄仄韻仄平平平韻

格三
雙調四十字，前段五句兩平韻、兩仄韻，後段五句三仄韻、一平韻
溫庭筠
楚女不歸　　樓枕小河春水　　月孤明　風又起　杏花稀
仄仄仄平平韻平仄仄平平仄仄韻仄平平句平仄仄韻仄平平平韻
玉釵斜簪雲鬟重　　　裙上金縷鳳　　八行書　千里夢　雁南飛
仄平平仄平平仄換仄韻平仄平仄仄仄韻仄仄平句平仄仄韻仄平平平韻

格四
雙調四十一字，前段五句兩平韻、兩仄韻，後段五句三仄韻、一平韻
韋莊
月落星沉　　樓上美人春睡　　綠雲傾　金枕膩　畫屏深
仄仄平平平韻平仄仄平平仄仄韻仄平平句平仄仄韻仄平平平韻
子規啼破相思夢　　　曙色東方纔動　柳煙輕　花露重　思難任
仄平平仄平平仄換仄韻仄仄平平平仄韻仄平平句平仄仄韻仄平平平韻

格五
雙調四十三字，前段五句兩平韻、兩仄韻，後段五句三仄韻、一平韻
李珣
寂寞青樓　　風觸繡簾珠碎撼　　月朦朧　花黯淡　鎖春愁
仄仄平平平韻平仄仄平平仄仄仄韻仄平平句平仄仄韻仄平平平韻
尋思往事依稀夢　　　淚臉露桃紅色重　鬢欹蟬　釵墜鳳　思悠悠
平平仄仄平平仄換仄韻仄仄仄平平仄仄韻仄平平句平仄仄韻仄平平平韻

格六
雙調四十字，前後段各五句，兩平韻、兩仄韻
顧夐
羅帶縷金　　蘭麝煙凝魂斷　　畫屏欹　雲鬢亂　恨難任
平仄仄平平韻平仄平平平仄仄韻仄平平句平仄仄韻仄平平平韻
幾回垂淚滴鴛衾　薄情何處去　　　月臨窗　花滿樹　信沈沈
仄平平仄仄平平韻仄平平仄仄換仄韻仄平平句平仄仄韻仄平平平韻

格七
雙調四十一字，前後段各五句，兩平韻、兩仄韻
溫庭筠
羅帶惹香　　猶繫別時紅豆　　淚痕新　金縷舊　斷離腸
平仄仄平平韻平仄仄平平仄仄韻仄平平句平仄仄韻仄平平平韻
一雙嬌燕語雕梁　還是去年時節　　　綠楊濃　芳草歇　柳花狂
仄平平仄仄平平韻平仄仄平平仄換仄韻仄平平句平仄仄韻仄平平平韻

格八
雙調四十三字，前後段各五句，兩平韻、兩仄韻
張泌
春雨打窗　　驚夢覺來天氣曉　　畫堂深　紅焰小　背蘭釭
平仄仄平平韻平仄仄平平仄仄仄韻仄平平句平仄仄韻仄平平平韻
酒香噴鼻懶開缸　惆悵更無人共醉　　　舊巢中　新燕子　語雙雙
仄平平仄仄平平韻平仄仄平平仄仄換仄韻仄平平句平仄仄韻仄平平平韻

格九
雙調四十二字，前段五句兩平韻、兩仄韻，後段五句三仄韻、一平韻
顧夐
黛薄紅深　　約掠綠鬟雲膩　　小鴛鴦　金翡翠　稱人心
仄仄平平平韻仄仄仄平平仄仄韻仄平平句平仄仄韻仄平平平韻
錦鱗無處傳幽意　　海燕蘭堂春又至　隔年書　千點淚　恨難任
仄平平仄平平仄仄韻仄仄平平平仄仄韻仄平平句平仄仄韻仄平平平韻

格十
雙調四十四字，前段五句三平韻、兩仄韻，後段五句三仄韻、一平韻
顧夐
黛怨紅羞　　掩映畫堂春欲暮　　殘花微雨　隔青樓　　思悠悠
仄仄平平平韻仄仄仄平平仄仄仄韻平平平仄韻仄平平平韻仄平平韻
芳菲時節看將度　　寂寞無人還獨語　畫羅襦　香粉污　不勝愁
平平平仄平平仄仄韻仄仄平平平仄仄韻仄平平句平仄仄韻仄平平平韻

格十一
雙調四十二字，前後段各五句，兩仄韻、兩平韻
馮延巳
芳草長川　　柳下危橋橋下路　　歸鴻飛　行人去　碧山邊
平仄平平平韻仄仄平平平仄仄仄韻平平平句平平仄韻仄平平平韻
風微煙淡雨蕭然　隔岸馬嘶何處　　九回腸　雙臉淚　夕陽天
平平平仄仄平平韻仄仄仄平平仄仄韻仄平平句平仄仄句仄平平平韻

格十二
雙調四十二字，前後段各五句，兩平韻、一仄韻
馮延巳
春色融融　　飛燕乍來鶯未語　　小桃寒　垂楊晚　玉樓空
平仄平平平韻平仄仄平平仄仄仄韻仄平平句平平仄句仄平平平韻
天長煙遠恨重重　消息燕鴻歸去　　枕前燈　窗外月　閉朱櫳
平平平仄仄平平韻平仄平平平仄仄韻仄平平句平仄仄句仄平平平韻

格十三
雙調四十五字，前段五句一仄韻、兩平韻，後段四句一仄韻、三平韻
司空圖
買得杏花　十載歸來方始坼　　假山西畔藥闌東　　滿枝紅
仄仄仄平句仄仄平平平仄仄仄韻仄平平仄仄平平平韻仄平平韻
旋開旋落旋成空　白髮多情人更惜　　黃昏把酒祝東風　　且從容
仄平仄仄仄平平韻仄仄平平平仄仄仄韻平平仄仄仄平平平韻仄平平韻

格十四
雙調四十三字，前段四句一仄韻、兩平韻，後段四句三平韻、一仄韻
顧夐
小檻日斜　風度綠窗人悄悄　　翠幃閒掩舞雙鸞　　舊香寒
仄仄仄平句平仄仄平平仄仄仄韻仄平平仄仄平平平韻仄平平韻
別來情緒轉難拌　韶顏看却老　　依稀粉上有啼痕　　暗消魂
仄平平仄仄平平韻平平平仄仄仄韻平平仄仄仄平平平韻仄平平韻

格十五
雙調四十二字，前段五句兩平韻，後段四句三叶韻、一平韻
牛嶠
記得去年　煙暖杏園花正發　雪飄香　江草綠　柳絲長
仄仄仄平句平仄仄平平仄仄句仄平平韻平仄仄句仄平平韻
鈿車纖手捲簾望　眉學春山樣　鳳釵低裊翠鬟上　落梅妝
仄平平仄仄平仄叶平仄平平仄叶仄平平仄仄平仄叶仄平平韻

格十六
雙調四十三字，前段五句兩仄韻、兩平韻，後段四句三平韻
顧夐
掩却菱花　收拾翠鈿休上面　　金蟲玉燕　鎖香奩　　恨厭厭
仄仄平平句平仄仄平平仄仄仄韻平平仄仄韻仄平平平韻仄平平韻
雲鬟半墜懶重簪　淚侵山枕濕　銀燈背帳夢方酣　雁飛南
平平仄仄仄平平韻仄平平仄仄句平平仄仄仄平平韻仄平平韻

格十七
雙調四十三字，前段四句兩平韻，後段四句三平韻
張泌
紫陌青門　三十六宮春色　御溝輦路暗相通　杏園風
仄仄平平句平仄仄平平仄句仄平仄仄仄平平韻仄平平韻
咸陽沽酒寶釵空　笑指未央歸去　插花走馬落殘紅　月明中
平平平仄仄平平韻仄仄仄平平仄句仄平仄仄仄平平韻仄平平韻

格十八
雙調四十五字，前段四句兩平韻，後段四句三平韻
毛文錫
綠樹春深　燕語鶯啼聲斷續　惠風飄蕩入芳叢　惹殘紅
中仄中平句中仄中平平仄仄句中平中仄仄平平韻仄平平韻
柳絲無力裊煙空　金盞不辭須滿酌　海棠花下思朦朧　醉春風
中平中仄仄平平韻中仄中平平仄仄句中平中仄仄平平韻仄平平韻

格十九
雙調四十三字，前段四句兩平韻，後段五句兩平韻
李珣
秋雨聯綿　聲散敗荷叢裏　那堪深夜枕前聽　酒初醒
平仄平平句平仄仄平平仄句仄平平仄仄平平韻仄平平韻
牽愁惹思更無停　燭暗香凝天欲曉　細和煙　冷和雨　透簾旌
平平仄仄仄平平韻仄仄平平平仄仄句仄平平句仄平仄句仄平平韻

格二十
雙調四十二字，前後段各五句、兩平韻
馮延巳
深院空幃　廊下風簾驚宿燕　香印灰　蘭燭小　覺來時
平仄平平韻平仄平平平仄仄句平仄平句平仄仄句仄平平韻
月明人自搗寒衣　剛來無端惆悵　階前行　闌畔立　欲雞啼
仄平平仄仄平平韻平平平平平仄句平平平句平仄仄句仄平平韻

格二十一
雙調四十三字，前段四句兩平韻，後段四句三平韻
顧夐
水碧風清　入檻細香紅藕膩　謝孃斂翠恨無涯　小屏斜
仄仄平平句仄仄仄平平仄仄句仄平仄仄仄平平韻仄平平韻
堪傷遊子不還家　漫留羅帶結　帳深枕膩炷沈煙　　負當年
平平平仄仄平平韻仄平平仄仄句仄平仄仄仄平平換韻仄平平韻

格二十二
雙調四十二字，前段四句兩平韻，後段五句三平韻
李珣
秋月嬋娟　皎潔碧紗窗外　照花穿竹冷沈沈　印池心
平仄平平句仄仄仄平平仄句仄平平仄仄平平韻仄平平韻
凝露滴　砌蛩吟　驚覺謝孃殘夢　夜深斜傍枕邊來　　影徘徊
平仄仄句仄平平韻平仄仄平平仄句仄平平仄仄平平換韻仄平平韻

