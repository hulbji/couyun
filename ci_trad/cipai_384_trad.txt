隔浦蓮近拍
雙調七十三字，前後段各八句、六仄韻
周邦彥
新篁搖動翠葆　曲徑通深窈　夏果收新脆　金丸落　驚飛鳥　濃靄迷岸草　蛙聲鬧　驟雨鳴池沼
中平中仄仄仄韻中仄平平仄韻仄仄中平仄句平平中句中中仄韻中仄平仄仄韻平平仄韻中仄平平仄韻
水亭小　浮萍破處　簷花簾影顛倒　綸巾羽扇　困卧北窗清曉　屏裏吳山夢自到　驚覺　依然身在江表
中平仄韻平平仄仄句中平中仄平仄韻中平中仄句中仄中平平仄韻中仄平平仄仄仄韻中仄韻中平中仄平仄韻

格二
雙調七十三字，前段七句六仄韻，後段八句六仄韻
趙彥端
西風吹斷夢草　起來芙蓉老　座上人誰在　辰參疏影相照　幽館寒意悄　簷聲小　醉語秋屏曉
平平平仄仄仄韻仄平平平仄韻仄仄平平仄句平平平仄平仄韻平仄平仄仄韻平平仄韻仄仄平平仄韻
記年少　相攜勝處　黃花香滿烏帽　如今將見　璧月瓊枝空好　準擬新春待見了　不道　些兒心事還惱
仄平仄韻平平仄仄句平平平仄平仄韻平平平仄句仄仄平平平仄韻仄仄平平仄仄仄韻仄仄韻平平平仄平仄韻

格三
雙調七十三字，前段八句五仄韻，後段八句六仄韻
吳文英
榴花依舊照眼　愁褪紅絲腕　夢繞煙江路　汀菰綠　薰風晚　年少驚送遠　吳蠶老　恨緒縈抽繭
平平平仄仄仄韻平仄平平仄韻仄仄平平仄句平平仄句平平仄韻平仄平仄仄韻平平仄句仄仄平平仄韻
旅情懶　扁舟繫處　青簾濁酒須換　一番重午　旋買香蒲浮醆　新月湖光蕩素練　人散　紅衣香在兩岸
仄平仄韻平平仄仄句平平仄仄平仄韻仄平平仄句仄仄平平平仄韻平仄平平仄仄仄韻平仄韻平平平仄仄仄韻

格四
雙調七十三字，前段七句五仄韻，後段八句六仄韻
陸游
飛花如趁燕子　直度簾櫳裏　帳掩香雲暖　金籠鸚鵡驚起　凝恨慵梳洗　妝臺畔　蘸粉纖纖指
平平平仄仄仄韻仄仄平平仄韻仄仄平平仄句平平平仄平仄韻平仄平平仄韻平平仄句仄仄平平仄韻
寶釵墜　才醒又困　厭厭中酒滋味　牆頭柳暗　過盡一年春事　罨畫高樓怕獨倚　千里　孤舟何處煙水
仄平仄韻平平仄仄句平平仄仄平仄韻平平仄仄句仄仄仄平平仄韻仄仄平平仄仄仄韻平仄韻平平平仄平仄韻

格五
雙調七十三字，前段七句六仄韻，後段八句五仄韻
彭元遜
夜寒晴早人起　見柳知新翠　撼樹試花意　兩蜂狂救墮蕊　見著羞懶避　春都在　時節到愁地
仄平平仄平仄韻仄仄平平仄韻仄仄仄平仄韻仄平平仄仄仄韻仄仄平仄仄韻平平仄句平仄仄平仄韻
屏間字　香痕半搯　誤期一一曾記　朱絃漫鎖　不會近番慵脆　強踏秋千似醉裏　扶下　眼花跕跕飛墜
平平仄韻平平仄平句仄平仄仄平仄韻平平仄仄句仄仄仄平平仄韻仄仄平平仄仄仄韻平仄句仄平仄仄平仄韻

