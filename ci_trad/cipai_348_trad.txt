行香子
雙調六十六字，前段八句四平韻，後段八句三平韻
晁補之
前歲栽桃　今歲成蹊　更黃鸝久住相知　微行清露　細履斜暉　對林中侶　閒中我　醉中誰
中仄平平句中仄平平韻中中中中仄平平韻中平中仄句中仄平平韻仄中平中句中中仄句仄平平韻
何妨到老　常閒常醉　任功名生事俱非　衰顏難強　拙語多遲　但醉同行　月同坐　影同歸
中平中仄句平平中仄句仄中平中仄平平韻中平中仄句中仄平平韻仄中平中句中中仄句仄平平韻

格二
雙調六十六字，前段八句五平韻，後段八句三平韻
蘇軾
攜手江邨　梅雪飄裙　情何限　處處銷魂　故人不見　舊曲重聞　向望湖樓　孤山寺　湧金門
平仄平平韻平仄平平韻平平仄讀仄仄平平韻仄平仄仄句仄仄平平韻仄仄平平句平平仄句仄平平韻
尋常行處　題詩千首　繡羅衫　與拂紅塵　別來相憶　知是何人　有湖中月　江邊柳　隴頭雲
平平平仄句平平平仄句仄平平讀仄仄平平韻仄平平仄句平仄平平韻仄平平仄句平平仄句仄平平韻

格三
雙調六十六字，前段八句五平韻，後段八句四平韻
蘇軾
綺席纔終　歡意猶濃　酒闌時　高興無窮　共誇君賜　初拆臣封　看分香餅　黃金縷　蜜雲龍
仄仄平平韻平仄平平韻仄平平讀平仄平平韻仄平平仄句平仄平平韻仄平平仄句平平仄句仄平平韻
鬭贏一水　功敵千鐘　覺凉生　兩腋清風　暫留紅袖　少却紗籠　放笙歌散　庭館靜　略從容
仄平仄仄句平仄平平韻仄平平讀仄仄平平韻仄平平仄句仄仄平平韻仄平平仄句平仄仄句仄平平韻

格四
雙調六十六字，前後段各八句、五平韻
秦觀
樹繞邨莊　水滿陂塘　倚東風　豪興徜徉　小園幾許　收盡春光　有桃花紅　李花白　菜花黃
仄仄平平韻仄仄平平韻仄平平讀平仄平平韻仄平仄仄句平仄平平韻仄平平平句仄平仄句仄平平韻
遠遠苔牆　隱隱茅堂　颺青旗　流水橋傍　偶然乘興　步過東崗　正鶯兒啼　燕兒舞　蝶兒忙
仄仄平平韻仄仄平平韻仄平平讀平仄平平韻仄平平仄句仄仄平平韻仄平平平句仄平仄句仄平平韻

格五
雙調六十六字，前段八句四平韻，後段八句五平韻
韓玉
一翦梅花　一見銷魂　况溪橋　雪裏前邨　香傳細蕊　春透靈根　更水清泠　雲黯淡　月黃昏
仄仄平平句仄仄平平韻仄平平讀仄仄平平韻平平仄仄句平仄平平韻仄仄平平句平仄仄句仄平平韻
幽過溪蘭　清勝山礬　對東風　獨立無言　霜寒塞壘　風靜譙門　聽角聲悲　笛聲怨　恨難論
平仄平平韻平仄平平韻仄平平讀仄仄平平韻平平仄仄句平仄平平韻仄仄平平句仄平仄句仄平平韻

格六
雙調六十八字，前後段各八句、四平韻
杜安世
黃金葉細　碧玉枝纖　初暖日　當乍晴天　向武昌溪畔　于彭澤門前　陶潛影　張緒態　兩相牽
平平仄仄句仄仄平平韻平仄仄讀平仄平平韻仄仄平平仄句平平仄平平韻平平仄句平仄仄句仄平平韻
數枝堤面　幾樹橋邊　嫩垂條　絮蕩輕綿　繫長江舴艋　拂深院秋千　寒食下　半和雨　半和煙
仄平平仄句仄仄平平韻仄平平讀仄仄平平韻仄平平仄仄句仄平仄平平韻平仄仄句仄平仄句仄平平韻

格七
雙調六十四字，前後段各八句、五平韻
趙長卿
驕馬花驄　柳陌經從　小春天　十里和風　箇人家住　曲巷牆東　好軒窗　好體面　好儀容
平仄平平韻仄仄平平韻仄平平讀仄仄平平韻仄平平仄句仄仄平平韻仄平平句仄仄仄句仄平平韻
燭灺歌慵　斜月朦朧　夜新寒　斗帳香濃　夢回畫角　雲雨匆匆　恨相逢　恨分散　恨情鐘
仄仄平平韻平仄平平韻仄平平讀仄仄平平韻仄平仄仄句平仄平平韻仄平平句仄平仄句仄平平韻

格八
雙調六十九字，前段八句五平韻，後段八句三平韻
李清照
草際鳴蛩　驚落梧桐　正人間天上愁濃　雲階月地　關鎖千重　縱浮槎來　浮槎去　不相逢
仄仄平平韻平仄平平韻仄平平平仄平平韻平平仄仄句平仄平平韻仄平平平句平平仄句仄平平韻
星橋鵲駕　經年纔見　想離情別恨難窮　牽牛織女　莫是離中　甚一霎兒晴　一霎兒雨　一霎兒風
平平仄仄句平平平仄句仄平平仄仄平平韻平平仄仄句仄仄平平韻仄仄仄平平句仄仄平仄句仄仄平平韻

