惜寒梅
雙調一百字，前段九句五仄韻，後段十句六仄韻
《復雅歌詞》無名氏
看盡千花　喜寒梅　却與雪期霜約　雅態香肌　迥有天然澹泊　五侯園囿恣遊樂　憑闌處　重開繡幕
仄仄平平句仄平平讀仄仄仄平平仄韻仄仄平平句仄仄平平仄仄韻仄平平仄仄平仄韻平平仄讀平平仄仄韻
秦娥妝罷　自遠相從　豔過京洛
平平平仄句仄仄平平句仄平平仄韻
天涯再見素萼　似凝愁向人　玉容寂寞　江上飄零　怎把芳心付託　那堪風雨夜來惡　便減動
平平仄仄仄仄韻仄平平仄平句仄平仄仄韻平仄平平句仄仄平平仄仄韻平平平仄仄平仄韻仄仄仄讀
一分瘦削　直須沈醉　尤香殢雪　莫待吹落
仄平仄仄韻仄平平仄句平平仄仄句仄仄平仄韻

