花發沁園春
雙調一百五字，前段十句五仄韻，後段十句六仄韻
劉圻父
換譜伊凉　選歌燕趙　一番樂事重起　花新笑靨　柳軟纖腰　齊楚眾芳圍裏　年年佳會　長是傍
仄仄平平句仄平平仄句仄平仄仄平仄韻平平仄仄句中仄平平句平仄仄平平仄韻平平中仄韻平仄仄讀
清明天氣　正魏紫衣染天香　蜀紅妝破春睡
平平平仄韻仄仄仄平仄平平句中平平仄平仄韻
一簇猩羅鳳翠　遍東園西城　點檢芳字　銓齋吏散　畫館人稀　幾闋管絃清脆　人生適意　流轉共
仄仄平平仄仄韻仄平平平平句仄仄平仄韻平平仄仄句仄仄平平句仄仄仄平平仄韻平平仄仄韻平仄仄讀
風光遊戲　到遇景　取次成歡　怎教良夜休醉
中平平仄韻仄中仄讀仄仄平平句仄平平仄平仄韻

格二
雙調一百五字，前後段各十句、四平韻
王詵
帝里春歸　早先妝點　皇家池館園林　雛鶯未遷　燕子乍歸　時節戲弄晴陰　瓊樓珠閣　恰正在
仄仄平平句仄平平仄句平平平仄平平韻平平仄平句仄仄仄平句平仄仄仄平平韻平平平仄句仄仄仄讀
柳曲花心　翠袖豔　依憑闌干　慣聞絃管新音
仄仄平平韻仄仄仄讀平仄平平句仄平平仄平平韻
此際相攜宴賞　縱行樂隨處　芳樹遙岑　桃腮杏臉　嫩英萬葉　千枝綠淺紅深　輕風終日　泛暗香
仄仄平平仄仄句仄平仄平仄句平仄平平韻平平仄仄句仄平仄仄句平平仄仄平平韻平平平仄句仄仄平讀
長滿衣襟　洞戶醉　歸訪笙歌　晚來雲海沈沈
平仄平平韻仄仄仄讀平仄平平句仄平平仄平平韻

