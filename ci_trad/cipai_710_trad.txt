陽春
雙調一百四字，前段九句五仄韻，後段八句五仄韻
楊无咎
蕙風輕　鶯語巧　應喜乍離幽谷　飛過北窗前　迎清曉　麗日明透翠幃縠　篆臺芬馥　初睡起
仄平平句平中仄句平仄仄平平仄韻平仄仄平平句平平仄讀仄仄平仄仄平仄韻仄平平仄韻平仄仄讀
橫斜簪玉　因甚自覺腰肢瘦　新來又寬裙幅
中平平仄韻平仄仄仄平平仄句平平仄平平仄韻
對青鏡無心　忺梳裹　誰問著　餘酲帶宿　尋思前歡往事　似驚回　好夢難續　花亭遍倚檻曲
仄平仄平平讀平平仄句平仄仄讀平平仄仄韻平平平平仄仄句仄平平讀仄仄平仄韻平平仄仄仄仄韻
厭滿眼　爭春凡木　儘憔悴　過了清明候　愁紅慘綠
仄仄仄讀平平平仄韻仄平仄讀仄仄平平仄句平平仄仄韻

格二
雙調一百四字，前段九句五仄韻，後段八句五仄韻
史達祖
杏花煙　梨花月　誰與暈開春色　坊巷曉愔愔　東風斷　舊火銷處近寒食　少年蹤跡　愁暗隔
仄平平句平平仄句平仄仄平平仄韻平仄仄平平句平平仄讀仄仄平仄仄平仄韻仄平平仄韻平仄仄讀
水南山北　還是寶絡雕鞍　被鶯聲　喚來香陌
仄平平仄韻平仄仄仄平平句仄平平讀仄平平仄韻
記飛蓋西園　寒猶凝　驚醉耳　誰家夜笛　燈前重簾不掛　殢華裾　粉淚曾拭　如今故里信息
仄平仄平平讀平平仄句平仄仄讀平平仄仄韻平平平平仄仄句仄平平讀仄仄平仄韻平平仄仄仄仄韻
賴海燕　年時相識　奈芳草　正鎖江南夢　春衫怨碧
仄仄仄讀平平平仄韻仄平仄讀仄仄平平仄句平平仄仄韻

