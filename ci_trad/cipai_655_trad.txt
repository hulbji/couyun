西平樂
雙調一百二字，前段八句四仄韻，後段十三句六仄韻
柳永
盡日憑高寓目　脉脉春情緒　佳景清明漸近　時節輕寒乍暖　天氣纔晴又雨　煙光澹蕩　妝點平蕪遠樹
仄仄平平仄仄句中仄平平仄韻中仄平平仄仄句平仄平平仄仄句平仄平平中仄韻平平仄仄句中仄平平中仄韻
黯凝竚
仄平仄韻
臺榭好　鶯燕語　正是和風麗日　幾許繁紅嫩綠　雅稱嬉遊去　奈阻隔　尋芳伴侶　秦樓鳳吹
平中仄句平仄仄韻中仄平平中仄句中仄平平仄仄句仄仄平平仄韻仄仄仄讀平平仄仄韻平平仄仄句
楚臺雲約　空悵望　在何處　寂寞韶光暗度　可憐向晚　邨落聲聲杜宇
中中平仄句平仄仄句仄平仄韻中仄平平仄仄韻中平仄仄句平仄平平仄仄韻

格二
雙調一百二字，前段八句五仄韻，後段十三句七仄韻
朱雍
夜色娟娟皎月　梅玉供春緒　不使鉛華點綴　超出精神淡泞　休妒殘英如雨　清香眷戀　只恐隨風滿樹
仄仄平平仄仄句平仄平平仄韻仄仄平平仄仄句平仄平平仄仄韻平仄平平平仄韻平平仄仄句仄仄平平仄仄韻
散難竚
仄平仄韻
江亭暮　鳴佩語　正值匆匆乍別　天遠瑤池縞縠　好趁飛瓊去　忍孤負瑤臺伴侶　瓊肌瘦盡
平平仄韻平仄仄韻仄仄平平仄仄句平仄平平仄仄句仄仄平平仄韻仄平仄平平仄仄韻平平仄仄句
庾嶺零落　空悵望　動情處　畫角哀時暗度　參橫向曉　吹入深沈院宇
仄仄平仄句平仄仄句仄平仄韻仄仄平平仄仄韻平平仄仄句平仄平平仄仄韻

格三
雙調一百三字，前段八句四仄韻，後段十三句七仄韻
晁補之
鳳詔傳來絳闕　當寧思賢輔　淮海甘棠惠化　霖雨商巖吉夢　熊虎周郊舊卜　千秋盛際　催促朝天歸去
仄仄平平仄仄句平仄平平仄韻平仄平平仄仄句平仄平平仄仄句平仄平平仄仄韻平平仄仄句平仄平平平仄韻
動離緒
仄平仄韻
空眷戀　難暫駐　新植雙亭臨水　風月佳名未覩　準擬金尊時舉　况樂府　風流一部　妍歌妙舞
平仄仄句平仄仄韻平仄平平平仄句平仄平平仄仄韻仄仄平平平仄韻仄仄仄讀平平仄仄韻平平仄仄句
縈雲回雪　親教與　恨難訴　爭欲攀轅借住　功成繡袞　重與江山作主
平平平仄句平仄仄句仄平仄韻平仄平平仄仄韻平平仄仄句平仄平平仄仄韻

格四
雙調一百三十七字，前段十二句四平韻，後段十五句三平韻
周邦彥
穉柳蘇晴　故溪歇雨　川迥未覺春賒　駝褐侵寒　正憐初日　輕陰抵死須遮　歎事逐孤鴻盡去
中仄平平句仄平中仄句平仄仄仄平平韻中仄平平句中平平仄句平平仄仄平平韻中仄仄平平仄仄句
身與塘蒲共晚　爭知向此征途　區區竚立塵沙　追念朱顏翠髮　曾到處　故地使人嗟
中仄平平仄仄句平平仄仄平平句平平仄仄平平韻平仄平平仄仄句平中仄讀仄仄仄平平韻
道連三楚　天低四野　喬木依前　臨路敧斜　重慕想　東陵晦跡　彭澤歸來　左右琴書自樂
中平平仄句平平仄仄句平仄平平句中仄平平韻平仄仄讀平平仄仄句平仄平平句仄仄平平仄仄句
松菊相依　何况風流鬢未華　多謝故人　親馳鄭驛　時倒融尊　勸此淹留　共過芳時　翻令倦客思家
中仄平平句平仄平平仄仄平韻中仄仄平句平平仄仄句平仄平平句仄仄平平句仄仄平平句平平仄仄平平韻

格五
雙調一百三十五字，前段十三句四平韻，後段十五句三平韻
楊澤民
圃韭畦蔬　嫩雞野臘　鄰醖稚子能賒　羅幕新裁　畫樓高聳　松梧柳竹交遮　應便作　歸休計去
仄仄平平句仄平仄仄句平仄仄仄平平韻平仄平平句仄平平仄句平平仄仄平平韻平仄仄讀平平仄仄句
高揖淵明　下視林逋　到此如何　又走風沙　都為啼號累我　思量事　未遂即咨嗟
平仄平平句仄仄平平句仄仄平平句仄仄平平韻平仄平平仄仄句平平仄讀仄仄仄平平韻
連年奔遂　旁州外邑　舟楫輕颺　鞭帽攲斜　仍冒觸　煙嵐邃險　風雪縱橫　每值初寒在路
平平平仄句平平仄仄句平仄平平句平仄平平韻平仄仄讀平平仄仄句平仄平平句仄仄平平仄仄句
炎暑登車　空向長途度歲華　消減少年　英豪氣宇　瀟灑襟懷　似此施為　縱解封侯　寧如便早還家
平仄平平句平仄平平仄仄平韻平仄仄平句平平仄仄句平仄平平句仄仄平平句仄仄平平句平平仄仄平平韻

格六
雙調一百三十五字，前段十二句四平韻，後段十五句三平韻
方千里
倦踏征塵　厭驅匹馬　凝望故國猶賒　孤館今宵　亂山何許　平林漠漠煙遮　悵過眼光陰似瞬
仄仄平平句仄平仄仄句平仄仄仄平平韻平仄平平句仄平平仄句平平仄仄平平韻仄仄仄平平仄仄句
回首歡娛異昔　流年迅景　霜風敗葦驚沙　無奈輕離易別　千里意　刷淚獨長嗟
平仄平平仄仄句平平仄仄句平平仄仄平平韻平仄平平仄仄句平仄仄讀仄仄仄平平韻
綺窗人遠　青門信杳　釵影何時　重見雲斜　空怨憶　吹簫韻曲　旋錦回文　想像宮商蠹損
仄平平仄句平平仄仄句平仄平平句平仄平平韻平仄仄讀平平仄仄句平仄平平句仄仄平平仄仄句
機杼生塵　誰為新裝暈素華　那信自憐　悠颺夢蝶　浮沒書鱗　縱有心情　盡為相思　爭如傍早歸家
平仄平平句平仄平平仄仄平韻仄仄仄平句平平仄仄句平仄平平句仄仄平平句仄仄平平句平平仄仄平平韻

格七
雙調一百三十六字，前段十三句四平韻，後段十五句三平韻
陳允平
泛梗飄萍　入山登陸　迢遞霧迥煙賒　漠漠蒹葭　依依楊柳　天涯總是愁遮　歎寂寞塵埃滿眼
仄仄平平句仄平平仄句平仄仄仄平平韻仄仄平平句平平平仄句平平仄仄平平韻仄仄仄平平仄仄句
夢逐孤雲縹緲　春潮帶雨　鷗迎遠漵　雁別平沙　寒食梨花素約　腸斷處　對景暗傷嗟
仄仄平平仄仄句平平仄仄句平平仄仄句仄仄平平韻平仄平平仄仄句平仄仄讀仄仄仄平平韻
晚鐘煙寺　晨雞月店　征褐蕭疏　破帽攲斜　幾度微吟馬上　長嘯舟中　慣踏新豐巷陌　舊酒猶香
仄平平仄句平平仄仄句平仄平平句仄仄平平韻仄仄平平仄仄句平仄平平句仄仄平平仄仄句仄仄平平句
憔悴東風自歲華　重憶少年　櫻桃漸熟　松粉初黃　短楫歡呼　日日江南　煙邨八九人家
平仄平平仄仄平韻平仄仄平句平平仄仄句平仄平平句仄仄平平句仄仄平平句平平仄仄平平韻

