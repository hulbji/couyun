五福降中天
雙調八十六字，前後段各八句、四平韻
江致和
喜元宵三五　縱馬御柳溝東　斜日映珠簾　瞥見芳容　秋水嬌橫俊眼　膩雪輕鋪素胸　愛把菱花
仄平平平仄句仄仄仄仄平平韻平仄仄平平句仄仄平平韻平仄平平仄仄句仄仄平平仄平韻仄仄平平句
笑勻粉面露春葱
仄平仄仄仄平平韻
徘徊步懶　奈一點　靈犀未通　悵望七香車去　慢輾春風　雲情雨態　願暫入陽臺夢中　路隔煙霞
平平仄仄句仄仄仄讀平平仄平韻仄仄仄平平仄句仄仄平平韻平平仄仄句仄仄仄平平仄平韻仄仄平平句
甚時還許到蓬宮
仄平平仄仄平平韻

