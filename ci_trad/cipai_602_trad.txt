十月桃
雙調九十九字，前段十句四平韻，後段十句五平韻
張元幹
年華催晚　聽尊前偏唱　衝暖欺寒　樂府誰知　分付點化金丹　中原舊遊何在　頻入夢　老眼空潸
平平中仄句仄平平中仄句中仄平平韻仄仄平平句中中中仄平平韻平平仄中平仄句平仄仄讀中仄平平韻
撩人冷蕊　渾似當時　無語低鬟
平平仄仄句中仄平平句中仄平平韻
有多情多病文園　向雪後尋春　醉裏憑闌　獨步群芳　此花風度天然　羅浮淡妝素質　呼翠鳳
中中平平仄平平韻仄仄仄平平句仄仄平平韻仄仄平平句中平平仄平平韻平平仄中中仄句平仄仄讀
飛舞斕斑　參橫月落　留恨醒來　滿地香殘
中仄平平韻平平仄仄句中中平中句中仄平平韻

格二
雙調九十九字，前段十句四平韻，後段九句五平韻
《樂府雅詞》無名氏
東籬菊盡　遍園林敗葉　滿地寒荄　露井平明　破香籠粉初開　佳人共喜芳意　呵手翦　密插鸞釵
平平仄仄句仄平平仄仄句仄仄平平韻仄仄平平句仄平平仄平平韻平平仄仄平仄句平仄仄讀仄仄平平韻
無言有豔　不避繁霜　變作春媒
平平仄仄句仄仄平平句仄仄平平韻
問武陵溪上誰栽　分付與　南園舞榭歌臺　恰似凝酥襯玉　點綴裝裁　東君自是為主　先暖信
仄仄平平仄平平韻平仄仄讀平平仄仄平平韻仄仄平平仄仄句仄仄平平韻平平仄仄平仄句平仄仄讀
律管飛灰　從今雪裏　一番花信　休話江梅
仄仄平平韻平平仄仄句仄平平仄句平仄平平韻

格三
雙調九十八字，前段十句四平韻，後段九句五平韻
《梅苑》無名氏
千林彫盡　一陽未報　已綻南枝　獨對霜天　冒寒先占花期　清香映月浮動　臨淺水　疏影斜敧
平平平仄句仄平仄仄句仄仄平平韻仄仄平平句仄平平仄平平韻平平仄仄平仄句平仄仄讀平仄平平韻
孤標不似　綠李夭桃　取次成蹊
平平仄仄句仄仄平平句仄仄平平韻
縱壽陽妝臉偏宜　應未笑　天然雅態冰肌　寄語高樓　憑闌羌管休吹　東君自是為主　調鼎鼐
仄仄平平仄平平韻平仄仄讀平平仄仄平平韻仄仄平平句平平平仄平平韻平平仄仄平仄句平仄仄讀
終負他時　從今點綴　百草千花　須待春歸
平仄平平韻平平仄仄句仄仄平平句平仄平平韻

