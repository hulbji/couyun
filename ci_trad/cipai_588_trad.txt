三部樂
雙調九十九字，前段十句五仄韻，後段九句六仄韻
蘇軾
美人如月　乍見掩暮雲　更增妍絕　算應無恨　安用陰晴圓缺　嬌羞甚　空只成愁　待下牀又懶
仄平平仄韻仄仄仄仄平句仄平平仄韻仄平平仄句平仄平平平仄韻平平仄讀平仄平平句仄仄平仄仄句
未語先咽　數日不來　落盡一庭紅葉
仄仄平仄韻仄仄仄平句仄仄仄平平仄韻
今朝猛起置酒　問為誰減動　一分香雪　何事散花却病　維摩無疾　却低眉　慘然不答　唱金縷
平平仄仄仄仄句仄仄平仄仄句仄平平仄韻平仄仄平仄仄句平平平仄韻仄平平讀仄平仄仄韻仄平仄讀
一聲怨切　堪折便折　且惜取　少年花發
仄平仄仄韻平仄仄仄韻仄仄仄讀仄平平仄韻

格二
雙調九十九字，前段十句四仄韻，後段九句五仄韻
周邦彥
浮玉飛瓊　向邃館靜軒　倍增清絕　夜窗垂練　何用交光明月　近聞道　官閣多梅　趁暗香未遠
平仄平平句仄中仄中平句仄平平仄韻中平平仄句中仄平平平仄韻中中仄讀平仄平平句仄仄平仄仄句
凍蕊初發　倩誰折取　寄贈情人桃葉
仄中平仄韻仄中仄中句中仄中平平仄韻
回文近傳錦字　道為君瘦損　是人都說　祇如染紅著手　膠梳黏髮　轉思量　鎮長墮睫　都只為
中平中中中中句仄中平仄仄句仄平平仄韻中中仄平仄仄句平平平仄韻仄平平讀仄平仄仄韻中中仄讀
情深意切　欲報信息　無一句　堪喻愁結
中平仄仄韻中仄仄仄句中中仄讀中中平仄韻

格三
雙調九十九字，前段十句四仄韻，後段九句五仄韻
方千里
簾卷窗明　聽杜宇乍啼　漏聲初絕　亂雲收盡　天際留殘月　奈相送　行客將歸　悵去程漸促
平仄平平句仄仄仄仄平句仄平平仄韻仄平平仄句平仄平平仄韻仄平仄讀平仄平平句仄仄平仄仄句
霽色催發　斷魂別浦　自上孤舟如葉
仄仄平仄韻仄平仄仄句仄仄平平平仄韻
悠悠音信易隔　縱怨懷恨語　到見時難說　堪嗟水流急景　霜飛華髮　想家山　路窮望睫　空倚杖
平平平仄仄仄句仄仄平仄仄句仄仄平平仄韻平平仄平仄仄句平平平仄韻仄平平讀仄平仄仄韻平仄仄讀
魂親夢切　不似嫩朵　猶能替　離緒千結
平平仄仄韻仄仄仄仄句平平仄讀平仄平仄韻

格四
雙調九十九字，前段十句四仄韻，後段九句五仄韻
吳文英
江鶂初飛　蕩萬里素雲　霽空如沐　咏情吟思　不在秦箏金屋　夜潮上　明月蘆花　傍釣蓑夢遠
平仄平平句仄仄仄仄平句仄平平仄韻仄平平仄句仄仄平平平仄韻仄平仄讀平仄平平句仄仄平仄仄句
句清敲玉　翠罌汲曉　欸乃一聲秋曲
仄平平仄韻仄平仄仄句仄仄仄平平仄韻
片篷障雨乘風　半竿渭水　伴鷺汀幽宿　那知暖袍挾錦　低簾籠燭　鼓春波　載花萬斛　帆鬣轉
仄平仄仄平平句仄平仄仄句仄仄平平仄韻平平仄平仄仄句平平平仄韻仄平平讀仄平仄仄韻平仄仄讀
銀河可掬　風定浪息　蒼茫外　天浸寒綠
平平仄仄韻平仄仄仄句平平仄讀平仄平仄韻

