彩雲歸
雙調一百一字，前段八句五平韻，後段十句五平韻
柳永
蘅皋向晚檥輕航　卸雲帆　水驛魚鄉　當暮天霽色如晴晝　江練靜　皎月飛光　那堪聽　遠邨羌篴
平平仄仄仄平平韻仄平平讀仄仄平平韻平仄平仄仄平平仄句平仄仄讀仄仄平平韻仄平仄讀仄平平仄句
引離人斷腸　此際恨　浪萍風梗　度歲茫茫
仄平平仄平韻仄仄仄讀仄平平仄句仄仄平平韻
堪傷　朝歡暮散　被多情　賦與淒凉　別來最苦　襟帶依約　尚有餘香　算得伊　鴛衾鳳枕
平平韻平平仄仄句仄平平讀仄仄平平韻仄平仄仄句平仄平仄句仄仄平平韻仄仄平讀平平仄仄句
夜永爭不思量　牽情處　惟有臨岐一句難忘
仄仄平仄平平韻平平仄句平仄平平仄仄平平韻

