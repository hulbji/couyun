沙塞子
雙調四十二字，前後段各五句、兩平韻
朱敦儒
萬里飄零南越　山引淚　酒催愁　不見鳳樓龍闕　又經秋
仄仄平平平仄句平仄仄句仄平平韻仄仄仄平平仄句仄平平韻
九日江亭閒望　蠻樹遠　瘴煙浮　腸斷紅蕉花晚　水西流
仄仄中平平仄句平中仄句仄平平韻平仄平平平仄句仄平平韻

格二
雙調四十九字，前後段各四句、三平韻
葛立方
天生玉骨冰肌　瘦損也　知他為誰　寒澗底　傲霜淩雪　不教春知
平平仄仄平平韻仄仄仄讀平平仄平韻平仄仄讀仄平平仄句仄仄平平韻
高樓橫笛試輕吹　要一片　花飛酒卮　拌沈醉　帽檐斜插　折取南枝
平平平仄仄平平韻仄仄仄讀平平仄平韻平平仄讀仄平平仄句仄仄平平韻

格三
雙調五十字，前後段各四句、三平韻
周紫芝
玉溪秋月浸寒波　忍持酒　重聽驪歌　不堪對　綠陰飛閣　月下羞蛾
中平平仄仄平平韻中中仄讀中仄平平韻仄平仄讀中平平仄句仄仄平平韻
夜深驚鵲轉南柯　慘別意　無奈愁何　他年事　不須重問　轉更愁多
仄平平仄仄平平韻中仄仄讀平仄平平韻中平仄讀仄平平仄句仄仄平平韻

格四
雙調四十九字，前後段各四句、三仄韻
趙彥端
春水綠波南浦　漸理棹　行人欲去　黯消魂　柳際輕煙　花梢微雨
平仄仄平平仄韻仄仄仄讀平平仄仄韻仄平平讀仄仄平平句平平平仄韻
長亭放琖無計住　但芳草　迷人去路　忍回頭　斷雲殘日　長安何處
平平仄仄平仄仄韻仄平仄讀平平仄仄韻仄平平讀仄平平仄句平平平仄韻

