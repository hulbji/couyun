真珠簾
雙調一百一字，前段九句六仄韻，後段十句七仄韻
陸游
山邨水館參差路　感羈遊　正似殘春風絮　掠地穿簾　知是竟歸何處　鏡裏新霜空自憫　問幾時
平平仄仄平平仄韻仄平平讀仄仄平平平仄韻仄仄平平句平仄仄平平仄韻仄仄平平平仄仄句仄仄平讀
鸞臺鼇署　遲暮　漫憑高懷遠　書空獨語
平平平仄韻平仄韻仄平平平仄句平平仄仄韻
自古　儒冠多誤　悔當年　早不扁舟歸去　醉下白蘋洲　看夕陽鷗鷺　菰菜鱸魚都棄了　只換得
仄仄韻平平平仄韻仄平平讀仄仄平平平仄韻仄仄仄平平句仄仄平平仄韻平仄平平平仄仄句仄仄仄讀
青衫塵土　休顧　早收身江上　一蓑煙雨
平平平仄韻平仄韻仄平平平仄句仄平平仄韻

格二
雙調一百一字，前後段各十句、六仄韻
周密
寶階斜轉春宵翳　雲屏敞　霞卷東風新霽　光照萬星寒　曳冷雲垂地　暗憶連昌遊冶事　照炫轉
中平中仄平平仄韻平平仄句平仄平平平仄韻中仄仄平平句仄中平平仄韻仄仄平平平仄仄句仄中中讀
熒煌珠翠　難比　是鮫人織就　冰綃清淚
中平平仄韻中仄韻仄中中中中句平平中仄韻
猶記　夢入瑤臺　正玲瓏透月　瓊扉十二　細縷逗濃香　接翠蓬雲氣　縞夜梨花生暖白　浸瀲灩一池春水
中仄韻仄仄平平句仄平平仄仄句中平仄仄韻中仄仄平平句仄中平平仄韻中仄中平平仄仄句仄仄仄中平平仄韻
乘醉　怳歸時　人在明河影裏
中仄韻仄平平讀平仄中平中仄韻

格三
雙調一百一字，前段句五仄韻一疊韻，後段十句四仄韻一疊韻
張炎
雲深別有深庭宇　小簾櫳　占取芳菲多處　花暗曲房春　潤幾番酥雨　見說蘇堤晴未穩　便懶趁
平平仄仄平平仄韻仄平平讀仄仄平平平仄韻平仄仄平平句仄仄平平仄韻仄仄平平平仄仄句仄仄仄讀
踏青人去　休去　且料理琴書　夷猶今古
仄平平仄韻平仄疊仄仄仄平平句平平平仄韻
誰見靜裏閒心　縱荷衣未葺　雪巢未賦　醉醒一乾坤　任此情何許　茂樹石牀同坐久　又却被
平仄仄仄平平句仄平平仄仄句仄平仄仄韻仄仄仄平平句仄仄平平仄韻仄仄仄平平仄仄句仄仄仄讀
清風留住　欲住　奈簾影妝樓　翦燈人語
平平平仄韻仄仄疊仄平仄平平句仄平平仄韻

格四
雙調一百一字，前後段各九句、五仄韻
張炎
綠房幾夜迎清曉　光搖動　素月溶溶如水　惆悵一株寒　記東闌閒倚　近日花邊無舊雨　便寂寞
仄平仄仄平平仄句平平仄讀仄仄平平平仄韻平仄仄平平句仄平平平仄韻仄仄平平平仄仄句仄仄仄讀
何曾吹淚　燭外　漫羞得紅妝　而今猶睡
平平平仄韻仄仄韻仄平仄平平句平平平仄韻
琪樹皎立風前　萬塵空　獨挹飄然清氣　雅淡不成嬌　擁玲瓏春意　落寞雲深詩夢淺　但一似唐昌宮裏
平仄仄仄平平句仄平平讀仄仄平平平仄韻仄仄仄平平句仄平平平仄韻仄仄平平平仄仄句仄仄仄平平平仄韻
元是　是分明錯認　當時玉蕊
平仄韻仄平平仄仄句平平仄仄韻

