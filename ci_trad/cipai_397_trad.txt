下水船
雙調七十五字，前段七句五仄韻，後段八句六仄韻
黃庭堅
總領神仙侶　齊到青雲岐路　丹禁風微　咫尺諦聞天語　盡榮遇　看即如龍變化　一擲靈梭風雨
中仄平平仄韻平仄平平中仄韻中仄平平句中中仄中中仄韻中中仄韻中仄平平中仄句中中中中平仄韻
真游處　上苑尋春去　芳草芊芊迎步　幾曲笙歌　櫻桃豔裏歡聚　瑤觴舉　回祝堯齡萬萬　端的君恩難負
中平仄韻中仄平平仄韻中仄平平中仄韻中仄平平句平平仄中平仄韻中中仄韻中仄平平中仄句平仄平平中仄韻

格二
雙調七十五字，前段七句六仄韻，後段八句六仄韻
賀鑄
芳草青門路　還拂京塵東去　回想當年　離聲送君南浦　愁幾許　尊酒流連薄暮　簾卷津樓煙雨
平仄平平仄韻平仄平平平仄韻平仄平平句平平仄平平仄韻平仄仄韻平仄平平仄仄韻平仄平平平仄韻
憑闌語　草草蘅皋賦　分首驚鴻不駐　燈火虹橋　難尋弄波微步　漫凝竚　莫怨無情流水　明月扁舟何處
平平仄韻仄仄平平仄韻平仄平平仄仄韻平仄平平句平平仄平平仄韻仄平仄韻仄仄平平平仄句平仄平平平仄韻

格三
雙調七十五字，前段七句四仄韻，後段八句四仄韻
晁補之
百紫千紅翠　唯有瓊花特異　便是當年　唐昌觀中玉蕊　尚記得　月裏仙人來賞　明日喧傳都市
仄仄平平仄韻平仄平平仄仄韻仄仄平平句平平仄平仄仄韻仄仄仄句仄仄平平平仄句平仄平平平仄韻
甚時又　分與揚州本　一朵冰姿難比　曾向無雙亭邊　半酣獨倚　似夢覺　曉出瑤臺千里　猶憶飛瓊標緻
仄平仄句平仄平平仄句仄仄平平平仄韻平仄平平平平句仄平仄仄韻仄仄仄句仄仄平平平仄韻平仄平平平仄韻

格四
雙調七十六字，前段七句六仄韻，後段八句六仄韻
晁補之
上客驪駒繫　驚喚銀屏睡起　困倚妝樓　盈盈正解螺髻　鳳釵墜　繚繞金盤玉指　巫山一段雲委
仄仄平平仄韻平仄平平仄仄韻仄仄平平句平平仄仄平仄韻仄平仄韻平仄平平仄仄韻平平仄仄平仄韻
半窺鏡　向我橫秋水　斜頷花枝交鏡裏　淡拂鉛華　匆匆自整羅綺　斂眉翠　雖有愔愔密意
仄平仄句仄仄平平仄韻平仄平平平仄仄韻仄仄平平句平平仄仄平仄韻仄平仄韻平仄平平仄仄韻
空作江邊解佩
平仄平平仄仄韻

