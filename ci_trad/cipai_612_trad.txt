定風波慢
雙調一百字，前段十一句六仄韻，後段十一句七仄韻
柳永
自春來　慘綠愁紅　芳心是事可可　日上花梢　鶯穿柳帶　猶壓香衾卧　暖酥銷　膩雲嚲　終日厭厭倦梳裹
仄平平讀中仄平平句中平仄中中仄韻仄仄平平句平平仄仄句中仄平平仄韻仄平平句中中仄韻中仄平平仄平仄韻
無那　恨薄情一去　音書無箇
平仄韻仄中中中仄句平平中仄韻
早知恁般麼　悔當初　不把雕鞍鎖　向雞窗　只與鸞箋象管　拘束教吟和　鎮相隨　莫拋躲
仄平仄平仄韻仄平平讀仄仄平平仄韻仄平平句仄仄平平仄仄句平仄平平仄韻仄平平句中中仄韻
針線閒拈伴伊坐　和我　免使少年　光陰虛過
中仄平平仄中仄韻平仄韻仄中中中句平平平仄韻

格二
雙調九十九字，前段十一句六仄韻，後段十一句七仄韻
張翥
恨行雲　特地高寒　牢籠好夢不定　婉晚年華　淒凉客况　泥酒渾成病　畫闌深　碧窗靜　一樹瑤花可憐影
仄平平讀仄仄平平句平平仄仄仄仄韻仄仄平平句平平仄仄句仄仄平平仄韻仄平平句仄平仄韻仄仄平平仄平仄韻
低映　怕明月照見　青禽相並
平仄韻仄平仄仄仄句平平平仄韻
素衾正冷　又寒香　枕上熏愁醒　甚銀牀霜凍　山童未起　誰汲牆陰井　玉簫殘　錦書迥　應是多情道薄倖
仄平仄仄韻仄平平讀仄仄平平仄韻仄平平平仄句平平仄仄句平仄平平仄韻仄平平句仄平仄韻平仄平平仄仄仄韻
爭肯　等閒孤負　西湖春興
平仄韻仄平平仄句平平平仄韻

格三
雙調一百一字，前段十一句六仄韻，後段十一句七仄韻
《梅苑》無名氏
漏新春　消息前邨　數枝楚梅輕綻　正雪豔精神　冰膚淡泞　姑射依稀見　冷香凝　金蕊淺
仄平平讀平仄平平句仄平仄平平仄韻仄仄仄平平句平平仄仄句平仄平平仄韻仄平平句平仄仄韻
青女饒伊妒無限　堪羨　似壽陽妝閣　初勻粉面
平仄平平仄平仄韻平仄韻仄仄平平仄句平平仄仄韻
纖條綠染　異群葩　不似和風扇　向深冬　免使遊蜂舞蝶　撩撥春心亂　水亭邊　山驛畔　立馬行人暗腸斷
平平仄仄韻仄平平讀仄仄平平仄韻仄平平句仄仄平平仄仄句平仄平平仄韻仄平平句平仄仄韻仄仄平平仄平仄韻
吟戀　又忍隨羌管　飄零千片
平仄韻仄仄平平仄句平平平仄韻

格四
雙調一百五字，前段九句四仄韻，後段十一句六仄韻
柳永
竚立長亭　澹蕩晚風起　驟雨歇　極目蕭疏　塞柳萬株　掩映箭波千里　走舟車向此　人人奔名競利
仄仄平平句仄仄仄平仄韻仄仄仄讀仄仄平平句仄仄仄平句仄仄仄平平仄韻仄平平仄仄句平平平平仄仄韻
念蕩子　終日驅馳　爭覺鄉關轉迢遞
仄仄仄讀平仄平平句平仄平平仄平仄韻
何意　繡閣輕拋　錦字難逄　等閒度歲　奈泛泛旅跡　厭厭病緒　近來諳盡　宦遊滋味　此情懷
平仄韻仄仄平平句仄仄平平句仄平仄仄韻仄仄仄仄仄句平平仄仄韻仄平平仄讀仄平平仄韻仄平平讀
縱寫香箋　憑誰寄與　算孟光　安得知我　繼日添憔悴
仄仄平平句平平仄仄韻仄仄平讀平仄平仄句仄仄平平仄韻

