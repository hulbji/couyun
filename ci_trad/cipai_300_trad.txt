接賢賓
雙調五十九字，前段四句三平韻，後段七句三平韻
毛文錫
香韉鏤襜五花驄　值春景初融　流珠噴沫蹀躞　汗血流紅
平平仄仄仄平平韻仄平仄平平韻平平平仄仄仄句仄仄平平韻
少年公子能乘馭　金鑣玉轡瓏璁　為惜珊瑚鞭不下　驕生百步千蹤　信穿花　從拂柳　向九陌追風
仄平平仄平平仄句平平仄仄平平韻仄仄平平平仄仄句平平仄仄平平韻仄平平句平仄仄句仄仄仄平平韻

格二
雙調一百十七字，前段十句五平韻，後段十句六平韻
柳永
小樓深巷狂游遍　羅綺成叢　就中堪人屬意　最是蟲蟲　有畫難描雅態　無花可比芳容　幾回飲散良宵永
仄平平仄平平仄句平仄平平韻仄平平平仄仄句仄仄平平韻仄仄平平仄仄句平平仄仄平平韻仄平仄仄平平仄句
鴛衾暖　鳳枕香濃　算得人間天上　惟有兩心同
平平仄讀仄仄平平韻仄仄平平平仄句平仄仄平平韻
近來雲雨每西東　誚惱損情悰　縱然偷期暗會　長是匆匆　爭似和鳴偕老　免教斂翠啼紅　眼前時暫疏歡宴
仄平平仄仄平平韻仄仄仄平平韻仄平平平仄仄句平仄平平韻平仄平平平仄句仄平仄仄平平韻仄平平仄平平仄句
盟言在　更莫忡忡　待作真箇宅院　方信有初終
平平仄讀仄仄平平韻仄仄平仄仄仄句平仄仄平平韻

