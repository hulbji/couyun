玉山枕
雙調一百十三字，前後段各十一句、五仄韻
柳永
驟雨新霽　蕩原野　清如洗　斷霞散彩　殘陽倒影　天外雲峰　數朵相倚　露荷煙芰滿池塘
仄仄平仄韻仄平仄讀平平仄韻仄平仄仄句平平仄仄句平仄平平句仄仄平仄韻仄平平仄仄平平句
見次第　幾番紅翠　當是時　河朔飛觴　避炎蒸　想風流堪繼
仄仄仄讀仄平平仄韻平仄平讀平仄平平句仄平平句仄平平平仄韻
晚來高樹清風起　動簾幕　生秋氣　畫樓晝寂　蘭堂夜靜　舞豔歌姝　漸任羅綺　訟閒時泰足風情
仄平平仄平平仄韻仄平仄讀平平仄韻仄平仄仄句平平仄仄句仄仄平平句仄仄平仄韻仄平平仄仄平平句
便爭奈　雅歌都廢　省教成　幾闋新歌　盡新聲　好尊前重理
仄平仄讀仄平平仄韻仄平平讀仄仄平平句仄平平句仄平平平仄韻

