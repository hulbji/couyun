菊花新
雙調五十二字，前後段各四句、三仄韻
張先
墮髻慵妝來日暮　家在柳橋堤下住　衣緩絳綃垂　瓊樹裊　一枝紅霧
仄仄平平平仄仄韻中仄中平中中仄韻平仄仄平平句平中仄讀中中平仄韻
院深池靜花相妒　粉牆低　樂聲時度　長恐舞筵空　輕化作　彩雲飛去
中平中中平中仄韻中中平讀中平平仄韻中中仄平平句中中中讀仄中平仄韻

格二
雙調五十二字，前段四句四仄韻，後段四句三仄韻
杜安世
怎奈花殘鶯又老　檻裏青梅數枝小　新荷長池沼　當晴晝　燕子聲鬧
仄仄平平平仄仄韻仄仄平平仄平仄韻平平仄平仄韻平平仄讀仄仄平仄韻
亭闌花綻顏色好　風雨催　等閒開了　酒醒暗思量　無箇事　著甚煩惱
平平平仄平仄仄韻平仄平讀仄平平仄韻仄仄仄平平句平仄仄讀仄仄平仄韻

