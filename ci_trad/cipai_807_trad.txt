箇儂
雙調一百五十九字，前段十六句六仄韻，後段十六句八仄韻
廖瑩中
恨箇儂無賴　賣嬌眼　春心偷擲　沙軟芳堤　苔平蒼徑　却印下　幾弓纖跡　花不知名　香纔聞氣
仄仄平平仄句仄平仄讀平平平仄韻平仄平平句平平平仄句仄仄仄讀仄平平仄韻平仄平平句平平平仄句
似月下箜篌　蔣山傾國　半解羅襟　蕙熏微度　鎮宿粉　棲香雙蝶　語態眠情　感多時　輕留細閱
仄仄仄平平句仄平平仄韻仄仄平平句仄平平仄句仄仄仄讀平平平仄韻仄仄平平句仄平平讀平平仄仄韻
休問望宋牆高　窺韓路隔
平仄仄仄平平句平平仄仄韻
尋尋覓覓　又暮雨　遙峰凝碧　花徑橫煙　竹扉映月　儘一刻　千金堪值　卸襪熏籠　藏燈衣桁
平平仄仄韻仄仄仄讀平平平仄韻平仄平平句仄平仄仄句仄仄仄讀平平平仄韻仄仄平平句平平平仄句
任裹臂金斜　搔頭玉滑　更怪檀郎　惡憐深惜　幾顫裊　周旋傾側　碾玉香鈎　甚無端　鳳珠微脫
仄仄仄平平句平平仄仄韻仄仄平平句仄平平仄韻仄仄仄讀平平平仄韻仄仄平平句仄平平讀仄平平仄韻
多少怕曉聽鐘　瓊釵暗擘
平仄仄仄平平句平平仄仄韻

