月下笛
雙調九十九字，前段十句五仄韻，後段十句四仄韻
周邦彥
小雨收塵　凉蟾瑩徹　水光浮璧　誰知怨抑　靜倚官橋吹笛　映宮牆　風葉亂飛　品高調側人未識
仄仄平平句平平仄仄句仄平平仄韻平平仄仄韻仄仄平平平仄韻仄平平讀平仄仄平句仄平仄仄平仄仄韻
想開元舊譜　柯亭遺韻　盡傳胸臆
仄平平仄仄句平平平仄句仄平平仄韻
闌干空四繞　聽折柳徘徊　數聲終拍　寒燈陋館　最感平陽孤客　夜沈沈　雁啼正哀　片雲盡卷清漏滴
平平平仄仄句仄仄仄平平句仄平平仄韻平平仄仄句仄仄平平平仄韻仄平平讀仄平仄平句仄平仄仄平仄仄韻
暗凝魂　但覺龍吟　萬壑天籟息
仄平平句仄仄平平句仄仄平仄仄韻

格二
雙調九十九字，前段十句五仄韻，後段十一句七仄韻
張炎
千里行秋　支筇背錦　頓懷清友　殊鄉聚首　愛吟猶自詩瘦　山人不解思猿鶴　笑問我　韋娘在否
中仄平平句中平中仄句仄平平仄韻平平仄仄韻仄平平仄平仄韻中平仄仄平平仄句仄仄仄讀平平中仄韻
記長堤畫舫　花柔春鬧　幾番攜手
仄平平中仄句平平中仄句仄中平仄韻
別後　都依舊　但靖節門前　近來無柳　盟鷗尚有　可憐西塞漁叟　斷腸不恨江南老　恨落葉
中仄韻平平仄韻仄中仄平平句中平平仄韻平平中仄韻中平平仄平仄韻中平中仄平平仄句中仄仄讀
飄零最久　倦遊處　減羇愁　猶未消磨是酒
平平仄仄韻中中仄句仄平平句平仄平平仄仄韻

格三
雙調一百字，前段十句五仄韻，後段十一句七仄韻
張炎
萬里孤雲　清遊漸遠　故人何處　寒窗夢裏　曾記經行舊時路　連昌約略無多柳　第一是　難聽夜雨
仄仄平平句平平仄仄句仄平平仄韻平平仄仄韻平仄平平仄平仄韻平平仄仄平平仄句仄仄仄讀平平仄仄韻
漫驚回淒悄　相看燭影　擁衾誰語
仄平平平仄句平平仄仄句仄平平仄韻
張緒　歸何暮　伴零落依依　短橋鷗鷺　天涯倦旅　此時心事良苦　只愁重灑西州淚　問杜曲
平仄韻平平仄韻仄平仄平平句仄平平仄韻平平仄仄韻仄平平仄平仄韻仄平平仄平平仄句仄仄仄讀
人家在否　恐翠袖　正天寒　猶倚梅花那樹
平平仄仄韻仄仄仄句仄平平句平仄平平仄仄韻

格四
雙調九十九字，前段十句五仄韻，後段十一句六仄韻
曾允元
吹老楊花　浮萍點點　一溪春色　閒尋舊跡　認溪頭　浣紗磧　柔條折盡成輕別　向空外　瑤簪一擲
平仄平平句平平仄仄句仄平平仄韻平平仄仄韻仄平平讀仄平仄韻平平仄仄平平仄句仄平仄讀平平仄仄韻
算無情更苦　鶯巢暗葉　啼破幽寂
仄平平仄仄句平平仄仄句平仄平仄韻
凝立　闌干側　記露飲東園　聯鑣西陌　容銷鬢減　相逢應自難識　東風吹得愁如海　漫點染
平仄韻平平仄韻仄仄仄平平句平平平仄韻平平仄仄句平平平仄平仄韻平平平仄平平仄句仄仄仄讀
空階自碧　獨歸晚　解說心中事　月下短笛
平平仄仄韻仄平仄句仄仄平平仄句仄仄仄仄韻

格五
雙調九十七字，前段十句五仄韻，後段十句四仄韻
彭元遜
江上行人　竹間茅屋　下臨深窈　春風裊裊　翠鬟窺樹猶小　遙吟近倚歸還顧　分付橫枝未了
平仄平平句仄平平仄句仄平平仄韻平平仄仄韻仄平平仄平仄韻平平仄仄平平仄句平仄平平仄仄韻
扁舟却去　中流回首　驚散飛鳥
平平仄仄句平平平仄句平仄平仄韻
重踏新亭履齒　耿山抱孤城　月來華表　雞聲人語　隔江相伴歌笑　壯游歷歷同高李　未擬詩成草草
平仄平平仄仄句仄平仄平平句仄平平仄韻平平平仄句仄平平仄平仄韻仄平仄仄平平仄句仄仄平平仄仄韻
長橋外　有醒人吹笛　併在霜曉
平平仄句仄平平平仄句仄仄平仄韻

