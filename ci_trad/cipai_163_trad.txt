喜團圓
雙調四十八字，前段五句兩平韻，後段六句兩平韻
晏幾道
危樓靜鎖　窗中遠岫　門外垂楊　珠簾不禁春風度　解偷送餘香
平平仄仄句平平仄仄句中仄平平韻平平仄仄平平仄句仄平仄平平韻
眠思夢想　不如雙燕　得到蘭房　別來只是　憑高淚眼　感舊離腸
中中中中句中平中仄句中仄平平韻中平仄仄句平平中仄句仄仄平平韻

格二
雙調四十八字，前後段各六句、兩平韻
《梅苑》無名氏
輕攢碎玉　玲瓏竹外　脫去繁華　尤殢東君　最先點破　壓倒群花
中中仄仄句平平仄仄句仄仄平平韻平仄中中句仄平仄仄句仄仄平平韻
瘦影生香　黃昏月館　深淺溪沙　仙標淡泞　偏宜幺鳳　肯帶棲鴉
仄仄平平句平平仄仄句平仄平平韻平平仄仄句平平平仄句仄仄平平韻

