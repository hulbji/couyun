並蒂芙蓉
雙調九十八字，前後段各九句、五仄韻
晁端禮
太液波澄　向鑒中照影　芙蓉同蒂　千柄綠荷深　並丹臉爭媚　天心眷臨聖日　殿宇分明獻嘉瑞
仄仄平平句仄仄平仄仄句平平平仄韻平仄仄平平句仄平仄平仄韻平平仄平仄仄句仄仄平平仄平仄韻
弄香嗅蕊　願君王　壽與南山齊比
仄平仄仄韻仄平平讀仄仄平平平仄韻
池邊屢回翠輦　擁群仙醉賞　憑闌凝思　萼綠攬飛瓊　共波上遊戲　西風又看露下　更結雙雙新蓮子
平平仄平仄仄句仄平平仄仄句平平平仄韻仄仄仄平平句仄平仄平仄韻平平仄平仄仄句仄仄平平平平仄韻
鬭妝競美　問鴛鴦　向誰留意
仄平仄仄韻仄平平讀仄平平仄韻

