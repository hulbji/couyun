大酺
雙調一百三十三字，前段十五句五仄韻，後段十一句七仄韻
周邦彥
對宿煙收　春禽靜　飛雨時鳴高屋　牆頭青玉旆　洗鉛霜都盡　嫩梢相觸　潤逼琴絲　寒侵枕障
仄仄平平句平平仄句中仄中平平仄韻平平平仄仄句仄中平中仄句中平平仄韻中仄平平句平平中仄句
蟲網吹粘簾竹　郵亭無人處　聽檐聲不斷　困眠初熟　奈愁極頻驚　夢輕難記　自憐幽獨
中仄中平平仄韻平中平中仄句仄平中中中句仄平平仄韻仄中仄平平句中平中仄句仄平平仄韻
行人歸意速　最先念　流潦妨車轂　怎奈向　蘭成憔悴　衛玠清羸　等閒時　易傷心目　未怪平陽客
中中中仄仄韻仄平仄讀中仄中平仄韻仄中仄讀平平中仄句中仄平平句仄平平讀仄平平仄韻仄仄平中仄句
雙淚落　笛中哀曲　况蕭索　青蕪國　紅糝鋪地　門外荊桃如菽　夜遊共誰秉燭
中中中讀中平平仄韻仄中仄讀平平仄韻平中中仄句中仄平平平仄韻仄中中中仄仄韻

格二
雙調一百三十三字，前段十五句五仄韻，後段十一句七仄韻
周密
又子規啼　酴醿謝　寂寂春陰池閣　羅窗人病酒　奈牡丹初放　晚風還惡　燕燕歸遲　鶯鶯聲懶
仄仄平平句平平仄句仄仄平平平仄韻平平平仄仄句仄平平平仄句仄平平仄韻仄仄平平句平平平仄句
閒罥秋千紅索　三分春過半　早朱桁塵凝　翠衣香薄　傍鴛徑鶯籠　一池萍碎　半檐花落
平仄平平平仄韻平平平仄仄句仄平仄平仄句仄平平仄韻仄平仄平平句仄平平仄句仄平平仄韻
冉冉春夢弱　楚臺遠　負雨期雲約　漫念想　清歌錦瑟　翠管瑤尊　幾回重醉東園酌　但兔葵燕麥
仄仄平仄仄韻仄平仄讀仄仄平平仄韻仄仄仄讀平平仄仄句仄仄平平句仄平平仄平平仄韻仄仄平仄仄句
倩誰訪　畫闌紅藥　况多病　腰如削　相如老去　賦筆吟簪閒却　此情更誰問著
仄平仄讀仄平平仄韻仄平仄讀平平仄韻平平仄仄句仄仄平平平仄韻仄平仄平仄仄韻

