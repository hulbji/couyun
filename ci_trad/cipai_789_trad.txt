春風裊娜
雙調一百二十五字，前段十二句五平韻，後段十五句五平韻
馮艾子
被梁間雙燕　話盡春愁　朝粉謝　午花柔　倚紅闌　故與蝶圍蜂繞　柳綿無數　飛上搔頭　鳳管聲圓
仄平平平仄句仄仄平平韻平仄仄句仄平平韻仄平平讀仄仄仄平平仄句仄平平仄句平仄平平韻仄仄平平句
蠶房香暖　笑攬羅衫須少留　隔院蘭馨趁風遠　鄰牆桃影伴煙收
平平平仄句仄仄平平平仄平韻仄仄平平仄平仄句平平平仄仄平平韻
些子風情未減　眉頭眼尾　萬千事　欲說還休　薔薇露　牡丹毬　殷勤記省　前度綢繆　夢裏飛紅
平仄平平仄仄句平平仄仄句仄平仄讀仄仄平平韻平平仄句仄平平韻平平仄仄句平仄平平韻仄仄平平句
覺來無覓　望中新綠　別後空稠　相思難偶　歎無情明月　今年已是　三度如鈎
仄平平仄句仄平平仄句仄仄平平韻平平平仄句仄平平平仄句平平仄仄句平仄平平韻

