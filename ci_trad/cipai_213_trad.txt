燕歸梁
雙調五十一字，前段四句四平韻，後段五句三平韻
晏殊
雙燕歸飛繞畫堂　似留戀虹梁　清風明月好時光　更何况　綺筵張
中仄平平仄仄平韻中中仄平平韻中平中仄仄平平韻中中仄讀仄平平韻
雲衫侍女　頻傾桂醑　加意動笙簧　人人心在玉爐香　逢佳會　祝延長
中平中仄句平平中仄句中仄仄平平韻中平中仄仄平平韻中中仄讀仄平平韻

格二
雙調五十一字，前段四句四平韻，後段四句三平韻
史達祖
獨卧秋窗桂未香　怕雨點飄凉　玉人只在楚雲傍　也著淚　過昏黃
仄仄平平仄仄平韻仄仄仄平平韻仄平仄仄仄平平韻仄仄仄讀仄平平韻
西風今夜梧桐冷　斷無夢　到鴛鴦　秋鉦二十五聲長　請各自　耐思量
中平中仄平平仄句中中仄讀仄平平韻平平仄仄仄平平韻仄仄仄讀仄平平韻

格三
雙調五十字，前段四句四平韻，後段四句三平韻
柳永
織錦裁篇寫意深　字值千金　一回披翫一愁吟　腸成結　淚盈襟
仄仄平平仄仄平韻仄仄平平韻仄平平仄仄平平韻平平仄讀仄平平韻
幽歡已散前期遠　無聊賴　是而今　密憑歸雁寄芳音　恐冷落　舊時心
平平仄仄平平仄句平平仄讀仄平平韻仄平平仄仄平平韻仄仄仄讀仄平平韻

格四
雙調五十二字，前段四句四平韻，後段四句三平韻
柳永
輕躡羅鞋掩綺寮　傳音耗　若相招　語聲猶顫不成嬌　乍得見　兩魂消
平仄平平仄仄平韻中中仄讀仄平平韻仄平平仄仄平平韻仄仄仄讀仄平平韻
匆匆草草難留戀　還歸去　又無聊　若諧雨夕與雲朝　得似箇　有囂囂
平平仄仄平平仄句平平仄讀仄平平韻仄平仄仄仄平平韻仄仄仄讀仄平平韻

