兩同心
雙調六十八字，前段七句三仄韻，後段七句四仄韻
柳永
竚立東風　斷魂南國　花光媚　春醉瓊樓　蟾彩迥　夜遊香陌　憶當時　酒戀花迷　役損詞客
中仄平平句仄平平仄韻中中中讀中仄中平句中中仄讀中平中仄韻仄平平句中仄平平句中中中仄韻
別有眼長腰搦　痛憐深惜　鴛鴦阻　夕雨朝飛　錦書斷　暮雲凝碧　想別來　好景良時　也應相憶
中中中平中仄韻中中中仄韻中中仄讀中仄平平句中中仄讀中平中仄韻仄中平句中仄平平句中平中仄韻

格二
雙調六十八字，前段七句四仄韻，後段七句五仄韻
楊无咎
秋水明眸　翠螺堆髮　却扇坐　羞落庭花　凌波步　塵生羅襪　芳心發　分付春風　恰當時節
平仄平平句仄平平仄韻仄仄仄讀平仄平平句平平仄讀平平平仄韻平平仄韻平仄平平句仄平平仄韻
漸解愁花怨月　忒貪嬌劣　寧寧地　情態於人　惺惺處　語言低說　相思切　不見須臾　可堪離別
仄仄平平仄仄韻仄平平仄韻平平仄讀平仄平平句平平仄讀仄平平仄韻平平仄韻仄仄平平句仄平平仄韻

格三
雙調六十八字，前段七句四仄韻、一疊韻，後段七句五仄韻
柳永
行看不足　坐看不足　柳條軟　斜倚春風　海棠睡　醉敧紅玉　清堪掬　桃李漫山　真成粗俗
平平仄仄韻仄平仄仄疊仄平仄讀平仄平平句仄平仄讀仄平平仄韻平平仄韻平仄平平句平平平仄韻
遙夜幾番相屬　暗魂飛逐　深酌酒　低唱新聲　密傳意　解回嬌目　知誰福　得似風流　可伊心曲
平仄仄平平仄韻仄平平仄韻平仄仄讀平仄平平句仄平仄讀仄平平仄韻平平仄韻仄仄平平句仄平平仄韻

格四
雙調六十八字，前段七句三平韻，後段七句四平韻
晏幾道
楚鄉春晚　似入仙源　拾翠處　漫隨流水　踏青路　暗惹香塵　心心在　柳外青簾　花下朱門
中平平仄句中仄平平韻中仄中讀中平平仄句中中仄讀中仄平平韻中平中句中仄平平句中仄平平韻
對景且醉芳尊　莫話消魂　好意思　曾同明月　惡滋味　最是黃昏　相思處　一紙紅箋　無限啼痕
仄中中仄平平韻中仄平平韻仄仄中讀中平中仄句中中仄讀中仄平平韻中平中句中仄平平句中仄平平韻

格五
雙調六十八字，前後段各七句，四平韻
黃庭堅
巧笑眉顰　行步精神　隱隱似　朝雲行雨　弓弓樣　羅襪生塵　樽前見　玉檻雕籠　堪愛難親
仄仄平平韻平仄平平韻仄仄仄讀平平平仄句平平仄讀平仄平平韻平平仄句仄仄平平句平仄平平韻
自言家住天津　生小從人　恐舞罷　隨風飛去　顧阿母　教窣珠裙　從今去　唯願銀釭　莫照離尊
仄平平仄平平韻平仄平平韻仄仄仄讀平平平仄句仄仄仄讀平仄平平韻平平仄句平仄平平句仄仄平平韻

格六
雙調七十二字，前段七句四平韻，後段七句三平韻、兩叶韻
杜安世
巍巍劍外　寒霜覆林枝　望衰柳　尚色依依　暮天靜　雁陣高飛　入碧雲際　江山秋色　遣客心悲
平平仄仄句平平仄平平韻仄平仄讀仄仄平平韻仄平仄讀仄仄平平韻仄仄平仄句平平平仄句仄仄平平韻
蜀道巇嶮行遲　瞻京都迢遞　聽巴峽　數聲猿啼　惟獨箇　未有歸計　謾空悵望　每每無言
仄仄平仄平平韻平平平平仄叶仄平仄讀仄平平平韻平仄仄讀仄仄平仄叶仄平仄仄句仄仄平平句
獨對斜暉
仄仄平平韻

