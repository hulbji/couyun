摸魚兒
雙調一百十六字，前段十句六仄韻，後段十一句七仄韻
晁補之
買陂塘　旋栽楊柳　依稀淮岸湘浦　東皋雨足輕痕漲　沙嘴鷺來鷗聚　堪愛處　最好是　一川夜月光流渚
仄平平讀中平平仄句中平中仄平仄韻中平中仄平平仄句中仄中平平仄韻平仄仄韻中仄仄讀中平中仄平平仄韻
無人自舞　任翠幕張天　柔茵藉地　酒盡未能去
中平中仄韻仄中仄平平句中平中仄句中仄中平仄韻
青綾被　休憶金閨故步　儒冠曾把身誤　弓刀千騎成何事　荒了邵平瓜圃　君試覷　滿青鏡
平平仄句中仄平平中仄韻中平中仄平仄韻中平中仄平平仄句中仄中平平仄韻平仄仄韻中中仄讀
星星鬢影今如許　功名浪語　便做得班超　封侯萬里　歸計恐遲暮
中平中仄平平仄韻中平中仄韻中中仄平平句中平中仄句中仄仄平仄韻

格二
雙調一百十六字，前段十句七仄韻，後段十一句七仄韻
辛棄疾
更能消　幾番風雨　匆匆春又歸去　惜春長怕花開早　何况落紅無數　春且住　見說道　天涯芳草無歸路
仄平平讀仄平平仄韻平平平仄平仄韻仄平平仄平平仄句平仄仄平平仄韻平仄仄韻仄仄仄讀平平平仄平平仄韻
怨春不語　算祇有殷勤　畫簷蛛網　盡日惹飛絮
仄平仄仄韻仄仄仄平平句仄平平仄句仄仄仄平仄韻
長門事　準擬佳期又誤　娥眉曾有人妒　千金縱買相如賦　脈脈此情誰訴　君莫舞　君不見
平平仄句仄仄平平仄仄韻平平平仄平仄韻平平仄仄平平仄句仄仄仄平平仄韻平仄仄韻平仄仄讀
玉環飛燕皆塵土　閒愁最苦　休去倚危闌　斜陽正在　煙柳斷腸處
仄平平仄平平仄韻平平仄仄韻平仄仄平平句平平仄仄句平仄仄平仄韻

格三
雙調一百十六字，前段十一句六仄韻，後段十二句八仄韻
李演
又西風　四橋疏柳　驚蟬相對秋語　瓊荷萬笠花雲重　裊裊紅衣如舞　鴻北去　渺岸芷汀芳
仄平平讀仄平平仄句平平平仄平仄韻平平仄仄平平仄句仄仄平平平仄韻平仄仄韻仄仄仄平平句
幾點斜陽雨　吳亭舊樹　又繫我扁舟　漁鄉釣里　秋色澹歸鷺
仄仄平平仄韻平平仄仄韻仄仄仄平平句平平仄仄句平仄仄平仄韻
長干路　蔓草疏煙斷墅　商歌如寫羈旅　丹溪翠岫登臨事　苔屐尚黏蒼土　鷗且住　怕月冷吟魂
平平仄韻仄仄平平仄仄韻平平平仄平仄韻平平仄仄平平仄句平仄仄平平仄韻平仄仄韻仄仄仄平平句
婉冉空江暮　明燈暗浦　更短笛銜風　長雲弄晚　天際畫秋句
仄仄平平仄韻平平仄仄韻仄仄仄平平句平平仄仄句平仄仄平仄韻

格四
雙調一百十六字，前段十一句七仄韻，後段十二句八仄韻
張炎
愛吾廬　傍湖千頃　蒼茫一片清潤　晴嵐暖翠融融處　花影倒窺天鏡　沙浦迥　看野水涵波
仄平平讀仄平平仄韻平平仄仄平仄韻平平仄仄平平仄句平仄仄平平仄韻平仄仄韻仄仄仄平平句
隔柳橫孤艇　眠鷗未醒　甚占得蓴鄉　都無人見　斜照起春暝
仄仄平平仄韻平平仄仄韻仄仄仄平平句平平平仄句平仄仄平仄韻
還重省　豈料山中秦晉　桃源今度難認　林間却是長生路　一笑元非捷徑　深更靜　待散髮吹簫
平平仄韻仄仄平平平仄韻平平平仄平仄韻平平仄仄平平仄句仄仄平平仄仄韻平仄仄韻仄仄仄平平句
跨鶴天風冷　憑高露飲　正碧落塵空　光搖半壁　月在萬松頂
仄仄平平仄韻平平仄仄韻仄仄仄平平句平平仄仄句仄仄仄平仄韻

格五
雙調一百十六字，前段十一句八仄韻，後段十二句九仄韻
白樸
問雙星　有情幾許　消磨不盡今古　年年此夕風流會　香暖月窗雲戶　聽笑語　知幾處　彩樓瓜果祈牛女
仄平平讀仄平仄仄韻平平仄仄平仄韻平平仄仄平平仄句平仄仄平平仄韻平仄仄韻平仄仄韻仄平平仄平平仄韻
蛛絲暗度　似拋擲金梭　縈回錦字　織就舊時句
平平仄仄韻仄平仄平平句平平仄仄句仄仄仄平仄韻
愁雲暮　漠漠蒼煙掛樹　人間心更誰訴　擘釵分鈿蓬山遠　一樣絳河銀浦　烏鵲渡　離別苦
平平仄韻仄仄平平仄仄韻平平平仄平仄韻仄平平仄平平仄句仄仄仄平平仄韻平仄仄韻平仄仄韻
啼妝灑盡新秋雨　雲屏且駐　算猶勝姮娥　倉皇奔月　只有去時路
平平仄仄平平仄韻平平仄仄韻仄平仄平平句平平平仄句仄仄仄平仄韻

格六
雙調一百十四字，前段十一句七仄韻，後段十二句七仄韻
趙從橐
指庭前　翠雲合雨　霏霏香滿仙宇　一清透徹渾秋水　灌注百川流處　君試數　此樣襟懷　頓得乾坤住
仄平平讀仄平仄仄韻平平平仄平仄韻仄平仄仄平平仄句仄仄仄平平仄韻平仄仄韻仄仄平平句仄仄平平仄韻
閒情半許　聽萬物氤氳　從來形色　每向靜中覷
平平仄仄韻仄仄仄平平句平平平仄句仄仄仄平仄韻
琪花落　相接西池壽母　年年弦月時序　荷衣菊佩尋常事　分付兩山容與　天證取　此老平生
平平仄句平仄平平仄仄韻平平平仄平仄韻平平仄仄平平仄句平仄仄平平仄韻平仄仄韻仄仄平平句
可向青天語　瑤卮緩舉　要見我何心　西湖萬頃　來去自鷗鷺
仄仄平平仄韻平平仄仄韻仄仄仄平平句平平仄仄句平仄仄平仄韻

格七
雙調一百十四字，前後段各十一句、七仄韻
徐一初
對茱萸　一年一度　龍山今在何處　參軍莫道無勳業　消得從容尊俎　君看取　便破帽飄零
仄平平讀仄平仄仄韻平平平仄平仄韻平平仄仄平平仄句平仄平平平仄韻平仄仄韻仄仄仄平平句
也得傳千古　當年幕府　知多少時流　等閒收拾　有個客如許
仄仄平平仄韻平平仄仄韻平平仄平平句仄平平仄句仄仄仄平仄韻
追往事　滿目山河晉土　征鴻又遞邊羽　登臨莫上高層望　怕見故宮禾黍　觴綠醑　澆萬斛牢愁
平仄仄句仄仄平平仄仄韻平平仄仄平仄韻平平仄仄平平仄句仄仄仄平平仄韻平仄仄韻平仄仄平平句
淚閣新亭雨　黃花無語　畢竟是　西風披拂　猶憶舊遊侶
仄仄平平仄韻平平平仄韻仄仄仄讀平平平仄句平仄仄平仄韻

格八
雙調一百十七字，前段十一句六仄韻，後段十二句五仄韻
歐陽修
卷繡簾　梧桐秋院落　一霎雨添新綠　對小池　閒理殘妝淺　向晚水紋如縠　凝遠目　恨人去寂寂
仄仄平讀平平平仄仄句仄仄仄平平仄韻仄仄平讀平仄平平仄句仄仄仄平平仄韻平仄仄韻仄平仄仄仄句
鳳枕孤難宿　倚闌不足　看燕拂風檐　蝶翻露草　兩兩長相逐
仄仄平平仄韻仄平仄仄韻仄仄仄平平句仄平仄仄句仄仄平平仄韻
雙眉促　可惜年華晼晚　西風初弄庭菊　况伊家年少　多情未已難拘束　那堪更　趁凉景追尋
平平仄韻仄仄平平仄仄句平平平仄平仄韻仄平平平仄句平平仄仄平平仄韻仄平仄讀仄平仄平平句
甚處垂楊曲　佳期過盡　但不說歸來　多應忘了　雲屏去時囑
仄仄平平仄韻平平仄仄句仄仄仄平平句平平平仄句平平仄平仄韻

格九
雙調一百十六字，前段十一句三叶韻、四仄韻，後段十二句兩叶韻、五仄韻
《梅苑》無名氏
歲華向晚　遙天布同雲　霰雪輕飛　前邨昨夜漏春光　楚梅先放南枝　歎東君　運巧思　栽瓊鏤玉妝繁蕊
仄平仄仄句平平仄平平句仄仄平平叶平平仄仄仄平平句仄平平仄平平叶仄平平句仄仄仄韻平平仄仄平平仄韻
花中偏異　解向嚴冬逞芳菲　免使遊蜂粉蝶戲
平平平仄韻仄仄平平仄平平叶仄仄平平仄仄仄韻
梁臺上　漢宮裏　殷勤仗高樓　羌管休吹　何妨留取憑闌干　大家吟翫歡醉　待明年　念芳草王孫
平平仄句仄平仄韻平平仄平平句平仄平平叶平平平仄仄平平句仄平平仄平仄韻仄平平句仄平仄平平句
萬里歸得未　仙源應是　又被花開向天涯　淚灑東風對桃李
仄仄平仄仄韻平平平仄韻仄仄平平仄平平叶仄仄平平仄平仄韻

