穆護砂
雙調一百六十九字，前段十五句七仄韻、一叶韻，後段十四句六仄韻、兩叶韻
宋褧
底事蘭心苦　便淒然　泣下如雨　倚金臺獨立　揾香無主　斷腸封家相妒　亂撲簌　驪珠愁有許
仄仄平平仄韻仄平平讀仄仄平仄韻仄平平仄仄句仄平平仄句仄平平平平仄韻仄仄仄讀平平平仄仄韻
向午夜　銅盤傾注　便不是　紅冰綴頰　也濕透　仙人煙樹　羅綺筵中　海棠花下　淫淫常怕鳳脂枯
仄仄仄讀平平平仄韻仄仄仄讀平平仄仄句仄仄仄讀平平平仄韻平仄平平句仄平平仄句平平平仄仄平平叶
比雒陽年少　江州司馬　多少定誰似
仄仄平平仄句平平平仄句平仄仄平仄韻
照破別離心緒　學人生　有情酸楚　想洞房佳會　而今寥落　誰能暗收玉筯　算只有　金釵曾巧補
仄仄仄平平仄韻仄平平讀仄平平仄韻仄仄平平仄句平平平仄句平平仄平仄仄韻仄仄仄讀平平平仄仄韻
輕拭了　粉痕如故　愁思減　舞腰纖細　清血盡　媚臉敷腴　又恐嬌羞　絳紗籠却　綠窗伴我撿詩書
平仄仄讀仄平平仄韻平仄仄讀仄平平仄句平仄仄讀仄仄平平叶仄仄平平句仄平平仄句仄平仄仄仄平平叶
更休教　鄰壁偷窺　幽蘭啼曉露
仄平平讀平仄平平句平平平仄仄韻

