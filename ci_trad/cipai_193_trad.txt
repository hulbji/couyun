梁州令
雙調五十字，前段四句三仄韻，後段四句四仄韻
晏幾道
莫唱陽關曲　淚濕當年金縷　離歌自古最銷魂　於今更在魂銷處
仄仄平平仄韻仄仄平平平仄韻平平仄仄仄平平句平平仄仄平平仄韻
南橋楊柳多情緒　不繫行人住　人情却似飛絮　悠揚便逐春風去
平平平仄平平仄韻仄仄平平仄韻平平仄仄平仄韻平平仄仄平平仄韻

格二
雙調五十二字，前段五句三仄韻，後段四句四仄韻
晁補之
二月春猶淺　去年櫻桃開遍　今年春色怪遲遲　紅梅常早　未露胭脂臉
仄仄平平仄韻中中中平平仄韻平平平仄仄平平句中平中仄句仄仄平平仄韻
東君故遣春來緩　似會人深願　蟠桃新縷雙盞　相期似此春長遠
中平仄仄平平仄韻中仄平平仄韻中平中仄平仄韻平平仄仄平平仄韻

格三
雙調五十五字，前後段各五句、三仄韻
柳永
夢覺紗窗曉　殘燈黯然空照　因思人事苦縈牽　離愁別恨　無限何時了
仄仄平平仄韻平平仄平平仄韻平平平仄仄平平句平平仄仄句平仄平平仄韻
憐深定是心腸小　往往成煩惱　一生惆悵情多感　月不長圓　春色易為老
平平仄仄平平仄韻仄仄平平仄韻仄平平仄平平仄句仄仄平平句平仄仄平仄韻

格四
雙調一百四字，前後段各九句、六仄韻
歐陽修
翠樹芳條颭　的的裙腰初染　佳人攜手弄芳菲　綠陰紅影　共展雙紋簟　插花照影窺鸞鑒　只恐芳容減
中仄平平仄韻仄仄平平中仄韻平平中仄仄平平句中平中仄句仄仄平平仄韻中平仄仄平平仄韻仄仄平平仄韻
不堪零落春晚　青苔雨後深紅點
中平中仄平仄句平平仄仄平平仄韻
一去門閒掩　重來却尋朱檻　離離秋實弄清霜　嬌紅脈脈　似見胭脂臉　人非事往眉空斂　誰把佳期賺
仄仄平平仄韻中中中平平仄韻中平平仄仄平平句平平中仄句仄仄平平仄韻平平仄仄平平仄韻平仄平平仄韻
芳心只願依舊　春風更放明年豔
平平仄仄平仄句平平仄仄平平仄韻

