薄倖
雙調一百八字，前段九句五仄韻，後段十句五仄韻
賀鑄
淡妝多態　更的的　頻回眄睞　便認得　琴心先許　與綰合歡雙帶　記畫堂　風月逢迎　輕顰淺笑嬌無奈
仄平平仄韻仄中仄讀平平仄仄韻仄中仄讀平平平仄句中仄中平中仄韻仄中平讀平仄平平句平平仄仄平平仄韻
向睡鴨爐邊　翔鴛屏裏　羞把香羅暗解
仄仄仄平平句中平中仄句中仄平平中仄韻
自過了　收燈後　都不見　踏青挑菜　幾回憑雙燕　丁寧深意　往來翻恨重簾礙　約何時再
中中仄讀平平仄句中仄仄讀中平仄仄韻中平中中仄句平平中仄句中平中仄平平仄韻仄平平仄韻
正春濃酒暖　人閒晝永無聊賴　懨懨睡起　猶有花梢日在
仄平平中仄句平平仄仄平平仄韻平平仄仄句中仄平平仄仄韻

格二
雙調一百八字，前段九句五仄韻，後段十句六仄韻
沈端節
桂輪香滿　送寒色　輕風翦翦　又還是　幽窗人靜　梅影參差初轉　念少年　孤負芳音　多時不見文君面
仄平平仄韻仄平仄讀平平仄仄韻仄平仄讀平平平仄句平仄平平平仄韻仄仄平讀平仄平平句平平仄仄平平仄韻
漫快瀉瓊舟　濃熏寶鴨　終是心情差懶
仄仄仄平平句平平仄仄句平仄平平平仄韻
漫就枕　渾無寐　但聽徹　天邊飛雁　閒愁縈萬縷　如何消遣　繡衾空憶鴛鴦暖　細思量遍
仄仄仄讀平平仄句仄仄仄讀平平平仄韻平平平仄仄句平平平仄韻仄平平仄平平仄韻仄平平仄韻
倚屏山　挑盡琴心　誰識相思怨　休文瘦損　陡覺頻移帶眼
仄平平讀平仄平平句平仄平平仄韻平平仄仄句仄仄平平仄仄韻

格三
雙調一百七字，前段九句五仄韻，後段十句五仄韻
韓元吉
送君南浦　對煙柳　青青萬縷　更滿眼　殘紅吹盡　葉底黃鸝自語　甚動人　多少離情　樓頭水閣山無數
仄平平仄韻仄平仄讀平平仄仄韻仄仄仄讀平平平仄句仄仄平平仄仄韻仄仄平讀平仄平平句平平仄仄平平仄韻
記竹裏題詩　花邊載酒　魂斷江干春暮
仄仄仄平平句平平仄仄句平仄平平平仄韻
都莫問　功名事　白髮星星如許　任雞鳴起舞　鄉關何在　憑高目盡孤鴻去　漫留君住　趁酴醾香暖
平仄仄讀平平仄句仄仄平平平仄韻仄平平仄仄句平平平仄句平平仄仄平平仄韻仄平平仄韻仄平平平仄句
持杯且醉瑤臺路　相思記取　愁絕西窗夜雨
平平仄仄平平仄韻平平仄仄句平仄平平仄仄韻

