望梅花
單調三十八字，六句六仄韻
和凝
春草全無消息　臘雪猶餘蹤跡　越嶺寒枝香自坼　冷豔奇芳堪惜　何事壽陽無處覓　吹入誰家橫笛
平仄平平平仄韻仄仄平平平仄韻仄仄平平平仄仄韻仄仄平平平仄韻平仄仄平平仄仄韻平仄平平平仄韻

格二
雙調三十八字，前段三句兩平韻，後段三句三平韻
孫光憲
數枝開與短牆平　見雪萼　紅跗相映　引起離人邊塞情
仄平平仄仄平平韻仄仄仄讀平平平仄句仄仄平平平仄平韻
簾外欲三更　吹斷離愁月正明　空聽隔江聲
平仄仄平平韻平仄平平仄仄平韻平仄仄平平韻

格三
雙調七十字，前後段各六句、六仄韻
蒲宗孟
寒梅堪羨　堪羨輕苞初展　被天人　製巧妝素豔　群芳皆賤　碎翦月華千萬片　綴向瓊枝欲遍
中平平仄韻中仄中平平仄韻仄平平讀仄仄平仄仄韻平平平仄韻中仄仄平平仄仄韻仄仄平平仄仄韻
小庭幽院　雪月相交無辨　影玲瓏　何處臨溪見　謝家新宴　別有清香風際轉　縹緲著人頭面
仄平平仄韻仄仄中平平仄韻仄平平讀平仄平平仄韻仄平平仄韻中仄平平平仄仄韻仄仄中平中仄韻

格四
雙調七十二字，前後段各六句、四仄韻
蒲宗孟
一陽初起　暖力未勝寒氣　堪賞素華長獨秀　不並開紅抽紫　青帝只應憐潔白　不使雷同眾卉
仄平平仄韻仄仄仄平平仄韻平仄仄平平仄仄句仄仄平平平仄韻平仄仄平平仄仄句仄仄平平仄仄韻
淡然難比　粉蝶豈知芳蕊　夜半捲簾如乍失　只在銀蟾影裏　殘雪枝頭君認取　自有清香旖旎
仄平平仄韻仄仄仄平平仄韻仄仄仄平平仄仄句仄仄平平仄仄韻平仄平平平仄仄句仄仄平平平仄韻

格五
雙調八十二字，前後段各八句、五仄韻
張雨
何處仙家方丈　渾連水　隔他塵坱　放鶴天空　看雲窗小　萬幅丹青圖障　憑高望　笑掣金鼇
中仄平平中仄韻平中中讀中平中仄韻中仄平平句中平中仄句中仄中平中仄韻中中仄韻仄仄平平句
人道是　蓬萊頂上
中中中讀中中中仄韻
時問葛陂龍杖　更準備　雪中鶴氅　修月吳剛　收書東老　消得百壺春釀　無盡藏　莫傲清閒
中仄中平中仄韻中中中讀仄平仄仄韻中仄平平句平平中仄句中仄中平中仄韻中中仄韻仄仄平平句
怕詔起　山中宰相
中中中讀中中中仄韻

