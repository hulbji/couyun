喜遷鶯
雙調四十七字，前段五句四平韻，後段五句兩仄韻、兩平韻
韋莊
街鼓動　禁城開　　天上探人回　鳳銜金榜出雲來　平地一聲雷
中中仄句仄平平平韻中仄仄平平韻中平中仄仄平平韻平仄仄平平韻
鶯已遷　龍已化　　一夜滿城車馬　家家樓上簇神仙　　　爭看鶴冲天
中中平句平中仄仄韻中仄中平中仄韻中平中仄仄平平換平韻中中仄中平韻

格二
雙調四十七字，前段五句三平韻，後段五句兩仄韻、兩平韻
馮延巳
霧朦朦　風淅淅　楊柳帶疏煙　　飄飄輕絮滿南園　牆下草芊綿
仄平平句平仄仄句平仄仄平平平韻平平平仄仄平平韻平仄仄平平韻
燕初飛　鶯已老　　拂面春風長好　相逢攜酒且高歌　　　人生得幾何
仄平平句平仄仄仄韻仄仄平平平仄韻平平平仄仄平平換平韻平平仄仄平韻

格三
雙調四十七字，前段五句四平韻，後段五句兩仄韻、兩平韻
薛昭蘊
金門曉　玉京春　　駿馬驟輕塵　樺煙深處白衫新　認得化龍身
平平仄句仄平平平韻仄仄仄平平韻仄平平仄仄平平韻仄仄仄平平韻
九陌喧　千門啟　　滿袖桂香風細　杏園歡宴曲江濱　　自此占芳辰
仄仄平句平平仄仄韻仄仄仄平平仄韻仄平平仄仄平平平韻仄仄仄平平韻

格四
雙調四十七字，前段五句四平韻，後段五句三仄韻、兩平韻
（南唐）李煜
曉月墜　宿煙微　　無語枕頻敧　夢回芳草思依依　天遠雁聲稀
仄仄仄句仄平平平韻平仄仄平平韻仄平平仄仄平平韻平仄仄平平韻
啼鶯散　　餘花亂　寂寞畫堂深院　片紅休掃盡從伊　　留待舞人歸
平平仄仄韻平平仄韻仄仄仄平平仄韻仄平平仄仄平平平韻平仄仄平平韻

格五
雙調四十七字，前段五句四平韻，後段五句三仄韻
毛文錫
芳草景　曖晴煙　喬木見鶯遷　傅枝偎葉語關關　飛過綺叢間
平仄仄句仄平平韻平仄仄平平韻仄平平仄仄平平韻平仄仄平平韻
錦翼鮮　金毳軟　　百囀千嬌相喚　碧紗窗曉怕聞聲　驚破鴛鴦暖
仄仄平句平仄仄仄韻仄仄平平平仄韻仄平平仄仄平平句平仄平平仄韻

格六
雙調四十六字，前段五句四平韻，後段五句三平韻
張元幹
文倚馬　筆如椽　桂殿早登仙　舊游冊府記當年　袞繡合貂嬋
平仄仄句仄平平韻仄仄仄平平韻仄平仄仄仄平平韻仄仄仄平平韻
慶天申　瞻玉座　鵷鷺正陪班　看君穩步過花磚　歸院引金蓮
仄平平句平仄仄句平仄仄平平韻仄平仄仄仄平平韻平仄仄平平韻

格七
雙調一百三字，前後段各十一句、五仄韻
康與之
秋寒初勁　看雲路雁來　碧天如鏡　湘浦煙深　衡陽沙繞　風外幾行斜陣　回首塞門何處　故國關河重省
中平中仄韻仄中中中中句中中中仄韻中仄平平句中中中中句中仄中平平仄韻中中中中中仄句中仄中平中仄韻
漢使老　認上林欲下　徘徊清影
中中仄句仄中中中中句中中中仄韻
江南煙水暝　聲過小樓　燭暗金猊冷　送目鳴琴　裁詩挑錦　此恨此情無盡　夢想洞庭飛下
平中平中仄韻中中中中句中中平平仄韻中仄中平句中中中中句中仄中中中仄韻中中中中中仄句
散入雲濤千頃　過盡也　奈杜陵人遠　玉關無信
中仄中平中仄韻中中仄句仄中中中中句中中中仄韻

格八
雙調一百三字，前段十一句五仄韻，後段十二句一疊韻、四仄韻
蔣捷
遊絲纖弱　漫著意絆春　春難憑托　水暖成紋　雲晴生影　芳草漸侵裙幄　露添牡丹新豔　風擺秋千閒索
平平平仄韻仄仄仄仄平句平平平仄韻仄仄平平句平平平仄句平仄仄平平仄韻仄平仄平平仄句平仄平平平仄韻
對此景　動高歌一曲　何妨行樂
仄仄仄句仄平平仄仄句平平平仄韻
行樂　君聽取　鶯囀綠窗　也似來相約　粉壁題詩　香街走馬　爭奈鬢絲輸却　夢回晝長無事
平仄疊平仄仄句平仄仄平句仄仄平平仄韻仄仄平平句平平仄仄句平仄仄平平仄韻仄平仄平平仄句
聊倚闌干斜角　翠深處　看悠悠幾點　楊花自落
平仄平平平仄韻仄平仄句仄平平仄仄句平平仄仄韻

格九
雙調一百三字，前段十句五仄韻，後段十二句六仄韻
吳文英
凡塵流水　正春在　絳闕瑤階十二　暖日明霞　天香盤錦　低映曉光梳洗　故苑浣花沈恨　化作夭桃斜紫
平平平仄韻仄平仄讀仄仄平平仄仄韻仄仄平平句平平平仄句平仄仄平平仄韻仄仄仄平平仄句仄仄平平平仄韻
困無力　倚闌干　還倩東風扶起
仄平仄句仄平平句平仄平平平仄韻
公子　留意處　羅蓋牙籤　一一花名字　小扇翻歌　密圍留客　雲葉翠溫羅綺　豔波紫金杯重
平仄韻平仄仄韻平仄平平句仄仄平平仄韻仄仄平平句仄平平仄句平仄仄平平仄韻仄平仄平平仄句
人倚妝臺微醉　夜和露　翦殘枝　點點花心清淚
平仄平平平仄韻仄平仄句仄平平句仄仄平平平仄韻

格十
雙調一百三字，前段十二句五仄韻，後段十三句五仄韻
趙長卿
商飆輕透　動簾幕飛梧　亂飄庭甃　瑞氣氤氳　沉檀初爇　煙噴寶臺金獸　黃花美酒　天教占得
平平平仄韻仄平仄平平句仄平平仄韻仄仄平平句平平平仄句平仄仄平平仄韻平平仄仄句平平仄仄句
先他時候　誕元老　慶有聲　此夕降生華胄
平平平仄韻仄平仄句仄仄平句仄仄仄平平仄韻
歡笑　宜稱壽　絃管鼎沸　宮商方頻奏　滿捧瑤卮　華堂歌舞　拍轉金釵斜溜　朱顏綠鬢　殷勤深願
平仄句平平仄韻平仄仄仄句平平平平仄韻仄仄平平句平平平仄句仄仄平平平仄韻平平仄仄句平平平仄句
鎮長如舊　歎濱海　道難留　指日榮遷飛驟
仄平平仄韻仄平仄句仄平平句仄仄平平平仄韻

格十一
雙調一百三字，前段十一句五仄韻，後段十二句六仄韻
史達祖
月波凝滴　望玉壺天近　了無塵隔　翠眼圈花　冰絲織練　黃道寶光相直　自憐詩酒瘦　難應接
仄平平仄韻仄仄平平仄句仄平平仄韻仄仄平平句平平仄仄句平仄仄平平仄韻仄平平仄仄句平仄仄讀
許多春色　最無賴　是隨香趁燭　曾伴狂客
仄平平仄韻仄平仄句仄平平仄仄句平仄平仄韻
蹤跡　漫記憶　老了杜郎　忍聽東風笛　柳院燈疏　梅廳雪在　誰與細傾春碧　舊情拘未定
平仄韻仄仄仄韻仄仄仄平句仄仄平平仄韻仄仄平仄句平平仄仄句平仄仄平平仄韻仄平平仄仄句
猶是學　當年遊歷　怕萬一　誤玉人夜寒　窗際簾隙
平仄仄讀平平平仄韻仄仄仄句仄仄平仄平句平仄平仄韻

格十二
雙調一百五字，前段十一句六仄韻，後段十二句七仄韻
姜夔
玉珂朱組　又占了道人　林下真趣　窗戶新成　青紅猶潤　雙燕為君胥宇　秦淮貴人第宅　問誰記
仄平平仄韻仄仄仄仄平句平仄平仄韻平仄平平句平平平仄句平仄仄平平仄韻平平仄平仄仄句仄平仄讀
六朝歌舞　總付與　在柳橋花館　玲瓏深處
仄平平仄韻仄仄仄韻仄仄平平仄句平平平仄韻
居士　閒記取　高卧未成　且種松千樹　覓句堂深　寫經窗靜　他日任聽風雨　列仙更教誰做
平仄韻平仄仄韻平仄仄平句仄仄平平仄韻仄仄平平句仄平平仄句平仄仄平平仄韻仄平仄平平仄句
伴一院　雙成儔侶　世間住　且休將雞犬　雲中飛去
仄仄仄讀平平平仄韻仄平仄韻仄平平平仄句平平平仄韻

格十三
雙調一百三字，前後段各十一句、四仄韻
《梅苑》無名氏
南枝向暖　乍秀出庾嶺　梅英初吐　玉頰輕勻　瓊腮淡抹　姑射冰容相許　幾回立馬凝竚　影映寒光霜妒
平平仄仄句仄仄仄仄仄句平平平仄韻仄仄平平句平平仄仄句平仄平平平仄韻仄平仄仄平仄句仄仄平平平仄韻
拌盡占　在百花頭上　嚴冬獨步
平仄仄句仄仄平平仄句平平仄仄韻
芳華春意早　昨夜一番　雪裏開無數　萬蕊千梢　鉛堆粉汙　總是化工偏賦　月明暗香浮動
平平平仄仄句仄仄仄平句仄仄平平仄韻仄仄平平句平平仄仄句仄仄仄平平仄韻仄平仄平平仄句
休使龍吟聲苦　且留取　待時時頻倚　闌干重顧
平仄平平平仄韻仄平仄句仄平平平仄句平平平仄韻

格十四
雙調一百三字，前段十一句五仄韻，後段十二句六仄韻
江漢
昇平無際　慶八載相業　君臣魚水　鎮撫風稜　調燮精神　合是聖朝房魏　鳳山政好　還被畫轂朱輪催起
平平平仄韻仄仄仄仄仄句平平平仄韻仄仄平平句平仄平平句仄仄仄平平仄韻仄平仄仄句平仄仄仄平平平仄韻
按錦轡　映玉帶金魚　都人爭指
仄仄仄句仄仄仄平平句平平平仄韻
丹陛　常注意　追念裕陵　元佐今無幾　繡袞香濃　鼎槐風細　榮耀滿門朱紫　四方具瞻師表
平仄韻平仄仄韻平仄仄平句平仄平平仄韻仄仄平平句仄平平仄句平仄仄平平仄韻仄平仄平平仄句
盡道一夔足矣　運化筆　又管領年年　烘春桃李
仄仄仄平仄仄韻仄仄仄句仄仄仄平平句平平平仄韻

格十五
雙調一百三字，前段十二句五仄韻，後段十一句五仄韻
蔡伸
素娥呈瑞　正慘慘暮寒　同雲千里　翦水飛花　漸漸瑤英　密灑翠筠聲細　邃館靜深　金鋪半掩
仄平平仄韻仄仄仄仄平句平平平仄韻仄仄平平句仄仄平平句仄仄仄平平仄韻仄仄仄平句平平仄仄句
重簾垂地　明窗外　伴疏梅瀟灑　玉肌香膩
平平平仄韻平平仄句仄平平平仄句仄平平仄韻
幽人當此際　醒魂照影　漏永愁無寐　強拊清尊　慵添寶鴨　誰會黯然情味　幸有賞心人　奈咫尺
平平平仄仄韻仄平仄仄句仄仄平平仄韻仄仄平平句平平仄仄句平仄仄平平仄韻仄仄仄平平句仄仄仄讀
重門深閉　今夜裏　莫忍教孤負　濃香鴛被
平平平仄韻平仄仄句仄仄平平仄句平平平仄韻

格十六
雙調一百二字，前段十一句五仄韻，後段十句四仄韻
《梅苑》無名氏
臘殘春未　正候館梅開　牆陰雪裏　冷豔凝寒　孤根回暖　昨夜一枝春至　素苞暗香浮動　別有風流標致
仄平平仄韻仄仄仄平平句平平仄仄韻仄仄平平句平平平仄句仄仄仄平平仄韻仄平仄平平仄句仄仄平平平仄韻
謝池月　最相宜　疏影橫斜臨水
仄平仄句仄平平句平仄平平平仄韻
誰為傳驛隴上　故人不見今千里　寄與東君　從教知人　別後歲寒清意　亂山萬疊何在　但有飛雲天際
平仄平仄仄仄句仄平仄仄平平仄韻仄仄平平句平仄平平句仄仄仄平平仄韻仄平仄仄平仄句仄仄平平平仄韻
故園好　早歸來　休戀繁花濃李
仄平仄句仄平平句平仄平平平仄韻

格十七
雙調一百三字，前段十二句五仄韻，後段十一句四仄韻
《梅苑》無名氏
瓊姿冰體　料瑩光乍傳　廣寒宮裏　北陸寒深　南園春早　此後萬花方起　翦霞鬭萼　裁雲砌蕊
平平平仄韻仄平平仄平句仄平平仄韻仄仄平平句平平平仄句仄仄仄平平仄韻仄平仄仄句平平仄仄句
天與高致　太瀟灑　最宜雪宜月　宜亭宜水
平仄平仄韻仄平仄句仄平仄平仄句平平平仄韻
好是天涯庾嶺上　萬株浮動香千里　屏寫橫斜　鬟插垂裊　占盡秀骨清意　醉魂易醒　吟興信來
仄仄平平仄仄仄句仄平平仄平平仄韻平仄平平句平仄平仄句仄仄仄仄平仄韻仄平仄仄句平仄仄平句
佳思無際　為傳語　向東風　甘使無言桃李
平平平仄韻仄平仄句仄平平句平仄平平平仄韻

