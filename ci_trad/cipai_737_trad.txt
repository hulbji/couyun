內家嬌
雙調一百六字，前段十句四仄韻，後段十句七仄韻
柳永
煦景朝升　煙光晝斂　疏雨夜來新霽　垂楊豔杏　絲軟霞輕　繡出芳郊明媚　處處踏青鬭草
仄仄平平句平平仄仄句平仄仄平平仄韻平平仄仄句平仄平平句仄仄平平平仄韻仄仄仄平仄仄句
人人偎紅倚翠　奈少年　自有新愁舊恨　消遣無計
平平平平仄仄韻仄仄平讀仄仄平平仄仄句平仄平仄韻
帝里　風光當此際　正好恁攜佳麗　阻歸程迢遞　奈何好景難留　舊歡頻棄　早是傷春情緒
仄仄韻平平平仄仄句仄仄仄平平仄韻仄平平平仄韻仄平仄仄平平句仄平平仄韻仄仄平平平仄韻
那堪困人天氣　但贏得　獨立高原　斷腸一晌凝睇
平平仄平平仄韻仄平仄讀仄仄平平句仄平仄仄平仄韻

