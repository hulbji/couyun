上林春慢
雙調一百二字，前段十一句四仄韻，後段九句五仄韻
晁補之
帽落宮花　衣惹御香　鳳輦晚來初過　鶴降詔飛　龍銜燭戲　端門萬枝燈火　滿城車馬　對明月
中仄平平句平仄仄中句仄仄中平平仄韻仄中中中句平平仄仄句平平仄平平仄韻仄平中仄句仄平仄讀
有誰閒坐　任狂游　更許傍禁街　不扃金鎖
仄平中仄韻仄平平句仄中中仄中句中平平仄韻
玉樓人　暗中擲果　珍簾下　笑著春衫裊娜　素蛾繞釵　輕蟬撲鬢　垂垂柳絲梅朵　夜闌飲散
仄平平讀仄平仄仄韻平平仄讀仄仄平平中仄韻仄中中中句平平中仄句平中仄平平仄韻中平仄仄句
但贏得　翠翹雙嚲　醉歸來　又重向　曉窗梳裹
仄平仄讀仄平平仄韻仄平平句仄中仄讀仄平平仄韻

格二
雙調一百二字，前段十一句四仄韻，後段十句五仄韻
晁補之
天惜中秋　三夜淡雲　占得今宵明月　孟陬歲好　金風氣爽　清時挺生賢哲　相門出相　算鐘慶
平仄平平句平仄仄平句仄仄平平平仄韻仄平仄仄句平平仄仄句平平仄平平仄韻仄平仄仄句仄平仄讀
自應累葉　乍歸來　暫燕處　共仰赤松高轍
仄平仄仄韻仄平平句仄仄仄句仄仄仄平平仄韻
想人生　會須自悅　浮雲事　笑裏尊前休說　舊有袞衣　公歸未晚　千歲盛明時節　命圭相印
仄平平讀仄平仄仄韻平平仄讀仄仄平平平仄韻仄仄仄平句平平仄仄句平仄仄平平仄韻仄平仄仄句
看重賞　晉公勳業　濟生靈　共富貴　海深天闊
仄平仄讀仄平平仄韻仄平平句仄仄仄句仄平平仄韻

