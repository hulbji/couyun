宴清都
雙調一百二字，前段十句五仄韻，後段十句四仄韻
周邦彥
地僻無鐘鼓　殘燈滅　夜長人倦難度　寒吹斷梗　風翻暗雪　灑窗填戶　賓鴻漫說傳書　算過盡
中仄平平仄韻平中仄句中中平仄平仄韻平平中仄句中中中中句中平平仄韻平平仄仄平平句仄中仄讀
千儔萬侶　始信得　庾信愁多　江淹恨極須賦
中平仄仄韻中中中讀中仄平平句中平中仄平仄韻
淒凉病損文園　徽絃乍拂　音韻先苦　淮山夜月　金城暮草　夢魂飛去　秋霜半入清鏡　歎帶眼
平平仄仄平平句中平中仄句平中中仄韻中平仄仄句中平中仄句仄平平仄韻中平中仄平中句中中仄讀
多移舊處　更久長　不見文君　歸時認否
中平中仄韻仄中中讀中仄平平句中平仄仄韻

格二
雙調一百二字，前段十句六仄韻，後段十句五仄韻
盧祖皋
春訊飛瓊管　風日薄　度牆啼鳥聲亂　江城次第　笙歌翠合　綺羅香暖　溶溶澗綠冰泮　醉夢裏
平仄平平仄韻平仄仄句仄平平仄平仄韻平平仄仄句平平仄仄句仄平平仄韻平平仄仄平仄韻仄仄仄讀
年華暗換　料黛眉重鎖隋堤　芳心還動梁苑
平平仄仄韻仄仄平平仄平平句平平平仄平仄韻
新來雁闊雲音　鸞分鑑影　無計重見　啼春細雨　籠愁淡月　恁時庭院　離腸未語先斷　算猶有
平平仄仄平平句平平仄仄句平仄平仄韻平平仄仄句平平仄仄句仄平平仄韻平平仄仄平仄韻仄平仄讀
憑高望眼　更那堪　芳草連天　飛梅弄晚
平平仄仄韻仄平平讀平仄平平句平平仄仄韻

格三
雙調一百二字，前段十句六仄韻，後段十一句六仄韻
曹勛
鳳苑東風軟　春容早　歲端新律初轉　宮雲麗曉　人日應鐘　慶符閨范　元妃懿德尊顯　位四聖
仄仄平平仄韻平平仄句仄平平仄平仄韻平平仄仄句平仄仄平句仄平平仄韻平平仄仄平仄韻仄仄仄讀
晉芳避輦　佐聖主　美化重宣　光被海宇彌遠
仄平仄仄韻仄仄仄讀仄仄平平句平仄仄仄平仄韻
香滿　帝渥恩隆　歌珠舞雪　俱陳絲管　彤闈共悅　天顏有喜　壽觴親勸　今年外家華煥　擁使節
平仄韻仄仄平平句平平仄仄句平平平仄韻平平仄仄句平平仄仄句仄平平仄韻平平仄平平仄韻仄仄仄讀
新班侍宴　願萬載　永冠椒房　常奉舜殿
平平仄仄韻仄仄仄讀仄仄平平句平仄仄仄韻

格四
雙調一百二字，前後段各十句、六仄韻
吳文英
萬里關河眼　愁凝處　渺渺殘照紅斂　天低遠樹　潮分斷港　路回淮甸　吟鞭又指孤店　對玉露金風送晚
仄仄平平仄韻平平仄句仄仄平仄平仄韻平平仄仄句平平仄仄句仄平平仄韻平平仄仄平仄韻仄仄仄平平仄仄韻
恨自古　才子佳人　此景此情多感
仄仄仄讀平仄平平句仄仄仄平平仄韻
吳王故苑　別來良朋雅集　空歎蓬轉　揮毫刻燭　飛觴趁月　夢消香斷　區區去程何限　倩片紙
平平仄仄韻仄平平平仄仄句平仄平仄韻平平仄仄句平平仄仄句仄平平仄韻平平仄平平仄韻仄仄仄讀
丁寧過雁　寄相思　寒雨燈窗　芙蓉舊院
平平仄仄韻仄平平讀平仄平平句平平仄仄韻

格五
雙調九十九字，前段九句五仄韻，後段十句四仄韻
陳允平
聽徹南樓鼓　玉壺冰漏遲度　重溫錦幄　低護青氊　曲通朱戶　巡檐細嚼寒梅　歎寂寞　孤山伴侶
仄仄平平仄韻仄平平仄平仄韻平平仄仄句平仄平平句仄平平仄韻平平仄仄平平句仄仄仄讀平平仄仄韻
更信有　鐵石心腸　廣平幾度曾賦
仄仄仄讀仄仄平平句仄平仄仄平仄韻
寒深試擁羊裘　松醪自酌　誰伴吟苦　摩挲醉眼　闌干相拍　白鷗驚去　梁園勝賞重約　漸玉樹瓊花處處
平平仄仄平平句平平仄仄句平仄平仄韻平平仄仄句平平平仄句仄平平仄韻平平仄仄平仄句仄仄仄平平仄仄韻
怕柳條　未覺春風　青青在否
仄仄平讀仄仄平平句平平仄仄韻

格六
雙調一百一字，前段十句五仄韻，後段十句四仄韻
袁去華
暮雨消煩暑　房櫳頓覺　秋意如許　天高雲杳　山橫紺碧　桂華初吐　空庭靜掩桐陰　便苒苒
仄仄平平仄韻平平仄仄句平仄平仄韻平平平仄句平平仄仄句仄平平仄韻平平仄仄平平句仄仄仄讀
流螢暗度　記那時　朱戶迎風　西厢待月私語
平平仄仄韻仄仄平讀平仄平平句平平仄仄平仄韻
佳期易失難重　餘香破鏡　雖在何據　如今要見　除非是夢　幾時重做　人言雁足傳書　待盡寫
平平仄仄平平句平平仄仄句平仄平仄韻平平仄仄句平平仄仄句仄平平仄韻平平仄仄平平句仄仄仄讀
相思寄與　又怎生　說得愁腸　千絲萬縷
平平仄仄韻仄仄平讀仄仄平平句平平仄仄韻

格七
雙調一百二字，前段十二句六仄韻三疊韻，後段十一句六仄韻
何籀
細草沿階軟　紅日薄　蕙風輕藹微暖　春工靳惜　桃英尚小　柳芽猶短　羅幃繡幕高卷　早已是
仄仄平平仄韻平中仄句仄中平中平仄韻中平中仄句平平仄中句中平平仄韻平平仄中平仄韻仄仄仄讀
歌慵笑懶　憑畫樓　那更天遠　山遠　水遠　人遠
平平中仄韻中仄平讀中仄中仄韻平仄疊仄仄疊平仄疊
堪嘆　傅粉疏狂　竊香俊雅　無計拘管　青絲絆馬　紅裙勸酒　甚處迷戀　無言淚珠零亂　翠袖儘
平仄韻仄仄平平句中平仄仄句中中平仄韻中中仄中句平平仄仄句仄中平仄韻平平仄平中仄韻仄中仄讀
重重漬遍　故要得　別後思量　歸時覷見
平平仄仄韻仄仄中讀中仄平平句平平中仄韻

格八
雙調一百二字，前段十二句六仄韻三疊韻，後段十一句四仄韻五疊韻
程垓
翠幕東風早　蘭窗夢　又被鶯聲驚覺　起來空對　平階弱絮　滿庭芳草　厭厭未忺懷抱　記柳外
仄仄平平仄韻平平仄句仄仄平平平仄韻仄平平仄句平平仄仄句仄平平仄韻平平仄平平仄韻仄仄仄讀
人家曾到　憑畫闌　那更春好　花好　酒好　人好
平平平仄韻平仄平讀仄仄平仄韻平仄疊仄仄疊平仄疊
春好　尚恐闌珊　花好　又怕飄零難保　直饒酒好　酒好　未抵意中人好　相逢盡拌醉倒　况人與
平仄疊仄仄平平句平仄疊仄仄平平平仄韻仄平仄仄疊仄仄疊仄仄仄平平仄疊平平仄平仄仄韻仄平仄讀
才情未老　又豈關　春去春來　花愁花惱
平平仄仄韻仄仄平讀平仄平平句平平平仄韻

格九
雙調一百二字，前段十二句五仄韻三疊韻，後段十一句六仄韻
曹勛
野水澄空　遠山隨眼　筍輿乘興廬阜　天池最極　雲溪最隱　翠迷歸路　三峽兩龍翔翥　盡半月
仄仄平平句仄平平仄句仄平平仄平仄韻平平仄仄句平平仄仄句仄平平仄韻平仄仄平平仄韻仄仄仄讀
猶貪杖屨　閒引杯　相賞好處　奇處　險處　清處
平平仄仄韻平仄平讀平仄仄仄韻平仄疊仄仄疊平仄疊
凝竚　道友重陪　西山勝跡　玉隆風御　滕閣下臨　晴峰萬里　水雲千古　飛觴且同豪舉　喜醉客
平仄韻仄仄平平句平平仄仄句仄平平仄韻平仄仄平句平平仄仄句仄平平仄韻平平仄平平仄韻仄仄仄讀
龍吟曲度　待記成佳話　歸時從頭細數
平平仄仄韻仄仄平平仄句平平平平仄仄韻

