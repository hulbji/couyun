歸去來
雙調四十九字，前後段各四句、四仄韻
柳永
初過元宵三五　慵困春情緒　燈月闌珊嬉游處　遊人盡　厭歡聚
平仄平平平仄韻平仄平平仄韻平仄平平平平仄韻平平仄讀仄平仄韻
憑仗如花女　持杯謝　酒朋詩侶　餘酲更不禁香醑　歌筵舞　且歸去
平仄平平仄韻平平仄讀仄平平仄韻平平仄仄平平仄韻平平仄讀仄平仄韻

格二
雙調五十二字，前後段各四句、四仄韻
柳永
一夜狂風雨　花陰墜　碎紅無數　垂楊漫結黃金縷　盡春殘　縈不住
仄仄平平仄韻平平仄讀仄平平仄韻平平仄仄平平仄韻仄平平讀平仄仄韻
蝶稀蜂散知何處　殢尊酒　轉添愁緒　多情不慣相思苦　休惆悵　好歸去
仄平平仄平平仄韻仄平仄讀仄平平仄韻平平仄仄平平仄韻平平仄讀仄平仄韻

