滴滴金
雙調五十字，前後段各四句、三仄韻
李遵勖
帝城五夜宴遊歇　殘燈外　看殘月　都來猶在醉鄉中　聽更漏初徹
中平中仄中平仄韻中中中讀仄平仄韻中中平中仄中平句仄平中平仄韻
行樂已成閒話說　如春夢　覺時節　大家同約探春行　問甚花先發
中中中中平中仄韻中平中讀仄平仄韻中中平中仄平平句仄中平平仄韻

格二
雙調五十字，前後段各四句、四仄韻
晏殊
梅花漏泄春消息　柳絲長　草芽碧　不覺星霜鬢邊白　念時光堪惜
平平仄仄平平仄韻仄平平讀仄平仄韻仄仄平平仄平仄韻仄平平平仄韻
蘭堂把酒留佳客　對離筵　駐行色　千里音塵便疏隔　合有人相憶
平平仄仄平平仄韻仄平平讀仄平仄韻平仄平平仄平仄韻仄仄平平仄韻

格三
雙調五十字，前段四句四仄韻，後段四句三仄韻
楊无咎
相逢未盡論心素　早容易　背人去　憶得歌翻腸斷句　更惺惺言語
平平仄仄平平仄韻仄平仄讀仄平仄韻仄仄平平平仄仄韻仄平平平仄韻
萋萋芳草迷南浦　正風吹　打船雨　靜聽愁聲夜無眠　到水邨何處
平平平仄平平仄韻仄平平讀仄平仄韻仄仄平平仄平平句仄仄平平仄韻

格四
雙調五十一字，前後段各四句、三仄韻
孫道絢
月光飛入林前屋　風簌簌　度庭竹　夜半江城擊柝聲　動寒梢棲宿
仄平平仄平平仄韻平仄仄讀仄平仄韻仄仄平平仄仄平句仄平平平仄韻
等閒老去年華促　祇有江梅伴幽獨　夢繞夷門舊家山　恨驚回難續
仄平仄仄平平仄韻仄仄平平仄平仄韻仄仄平平仄平平句仄平平平仄韻

