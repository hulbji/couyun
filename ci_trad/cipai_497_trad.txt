四犯翦梅花
雙調九十三字，前段九句五仄韻，後段十句五仄韻
劉過
水殿風凉　賜環歸　正是夢熊華旦　疊雪羅輕　稱雲章題扇　西清侍宴　望黃傘　日華籠輦
仄仄平平句仄平平讀仄仄仄平平仄韻仄仄平平句仄平平平仄韻平平仄仄韻仄平仄讀仄平平仄韻
金券三王　玉堂四世　帝恩偏眷
平仄平平句仄平仄仄句仄平平仄韻
臨安記　龍飛鳳舞　信神明有後　竹梧陰滿　笑折花看　裛荷香紅淺　功名歲晚　帶河與　礪山長遠
平平仄讀平平仄仄句仄平平仄仄句仄平平仄韻仄仄平平句仄平平平仄韻平平仄仄韻仄平仄讀仄平平仄韻
麟脯杯行　狨韉坐穩　內家宣勸
平仄平平句平平仄仄句仄平平仄韻

格二
雙調九十三字，前段九句六仄韻，後段十句六仄韻
劉過
翠眉重掃　後房深　自喚小蠻嬌小　繡帶羅垂　報濃妝纔了　堂虛夜悄　但依約　鼓簫聲鬧
仄平平仄韻仄平平讀仄仄仄平平仄韻仄仄平平句仄平平平仄韻平平仄仄韻仄平仄讀仄平平仄韻
一曲梅花　尊前舞徹　梨園新調
仄仄平平句平平仄仄句平平平仄韻
高陽醉　玉山未倒　看鞵飛鳳翼　玉釵微裊　秋滿東湖　更西風凉早　桃源路杳　記流水　泛舟曾到
平平仄讀仄平仄仄韻仄平平仄仄句仄平平仄韻平仄平平句仄平平平仄韻平平仄仄韻仄平仄讀仄平平仄韻
桂子香濃　梧桐影轉　月寒天曉
仄仄平平句平平仄仄句仄平平仄韻

格三
雙調九十二字，前後段各十句、六仄韻
盧祖皋
五雲騰曉　望凝香畫戟　恍然蓬島　玉露冰壺　照神仙風表　詩書坐嘯　喚淮楚　滿城春好
仄平平仄韻仄平平仄仄句仄平平仄韻中仄平平句仄平平平仄韻平平仄仄韻仄平仄讀仄平平仄韻
雨谷催耕　風簾戲鼓　家家歡笑
仄仄平平句中平仄仄句中平平仄韻
南湖細吟未了　看金蓮夜直　丹鳳飛詔　鬢影青青　辦功名多少　持杯滿釂　聽千里　咸歌難老
中平仄平仄仄韻仄平平中仄句中中平仄韻中仄平平句中中平平仄韻平平仄仄韻仄平仄讀中平平仄韻
試問尊前　蟠桃次第　紅芳猶小
中仄平平句平平仄仄句中平平仄韻

