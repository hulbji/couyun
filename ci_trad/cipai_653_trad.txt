秋色橫空
雙調一百一字，前後段各十句、六平韻
白樸
搖落秋冬　愛南枝迥絕　暖氣潛通　含章睡起宮妝褪　新妝淡淡丰容　冰蕤瘦　蠟蒂融　便自有
平仄平平韻仄平平仄仄句仄仄平平韻平平仄仄平平仄句平平仄仄平平韻平平仄句仄仄平韻仄仄仄讀
翛然林下風　肯羨蜂喧蝶鬧　豔紫妖紅
平平平仄平韻仄仄平平仄仄句仄仄平平韻
何處對花興濃　向藏春池館　透月簾櫳　一枝鄭重天涯信　腸斷驛使相逢　關山路　幾萬重
平仄仄平仄平韻仄平平平仄句仄仄平平韻仄平仄仄平平仄句平仄仄仄平平韻平平仄句仄仄平韻
記昨夜　筠筒和淚封　料馬首幽香　先到夢中
仄仄仄讀平平平仄平韻仄仄仄平平句平仄仄平韻

