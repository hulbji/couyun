惜分飛
雙調五十字，前後段各四句、四仄韻
毛滂
淚濕闌干花著露　愁到眉峰碧聚　此恨平分取　更無言語空相覷
中仄中平平中仄韻中仄中平中仄韻中仄平平仄韻仄平中仄平平仄韻
斷雨殘雲無意緒　寂寞朝朝暮暮　今夜山深處　斷魂分付潮回去
中中中中平中仄韻中仄中平中仄韻中仄平平仄韻仄平中仄平平仄韻

格二
雙調五十二字，前後段各四句、四仄韻
劉弇
風外橘花香暗度　飛絮綰　殘春歸去　醞造黃梅雨　冷煙曉占橫塘路
平仄仄平平仄仄韻中中仄讀中平中仄韻仄仄平平仄韻仄平仄仄平平仄韻
翠屏人在天低處　驚夢斷　行雲無據　此恨憑誰訴　恁時却倩危絃語
仄平平仄平平仄韻中仄仄讀平平中仄韻仄仄平平仄韻仄平仄仄平平仄韻

格三
雙調五十四字，前後段各四句、四仄韻
張先
城上層樓天邊路　殘照裏　平蕪綠樹　傷遠更惜春暮　有人還在高高處
平仄平平平平仄韻平仄仄讀平平仄仄韻平仄仄仄平仄韻仄平平仄平平仄韻
斷夢歸雲經日去　無計使　哀絃寄語　相望恨不相遇　倚橋臨水誰家住
仄仄平平平仄仄韻平仄仄讀平平仄仄韻平仄仄仄平仄韻仄平平仄平平仄韻

格四
雙調五十六字，前後段各四句、四仄韻
《梅苑》無名氏
庾嶺香前親寫得　仔細看　粉勻無跡　月殿休尋覓　姑射人來　知是曾相識
仄仄平平平仄仄韻仄仄仄讀仄平平仄韻仄仄平平仄韻平仄平平讀平仄平平仄韻
不要青春閒用力　也合寄　江南信息　著意應難摘　留與梨花　比並真顏色
仄仄平平平仄仄韻仄仄仄讀平平仄仄韻仄仄平平仄韻平仄平平讀仄仄平平仄韻

格五
雙調五十六字，前後段各四句、四仄韻
《梅苑》無名氏
冒雪披風開數點　萬花壓　欺寒探暖　掩映閒庭院　月下疏影橫斜　幽香遠
仄仄平平平仄仄韻仄平仄讀平平仄仄韻仄仄平平仄韻仄仄平仄平平讀平平仄韻
命友開尊閒宴翫　聽麗質　歌聲宛轉　對景側金盞　任他結實和羹　歸仙館
仄仄平平平仄仄韻仄仄仄讀平平仄仄韻仄仄仄平仄韻仄平仄仄平平讀平平仄韻

