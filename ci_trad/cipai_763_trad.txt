罥馬索
雙調一百九字，前段九句四仄韻，後段十一句五仄韻
《梅苑》無名氏
曉窗明　庭外寒梅向殘月　吳溪庾嶺　一枝偷把陽和泄　冰姿素豔　自然天賦　品格真香殊常別
仄平平句平仄平平仄平仄韻平平仄仄句仄平平仄平平仄韻平平仄仄句仄平平仄句仄仄平平平平仄韻
奈北人　不識南枝　喚作臘前杏先發
仄仄平讀仄仄平平句仄仄仄平仄平仄韻
奇絕　照溪臨水　素禽飛下　玉羽瓊芳鬭清潔　懊恨春來何晚　傷心鄰婦爭先折　多情立馬
平仄韻仄平平仄句仄平平仄句仄仄平平仄平仄韻仄仄平平平仄句平平平仄平平仄韻平平仄仄句
待得黃昏　疏影斜斜微酸結　恨馬融　一聲羌笛起處　紛紛落如雪
仄仄平平句平仄平平平平仄韻仄仄平讀仄平平仄仄仄句平平仄平仄韻

