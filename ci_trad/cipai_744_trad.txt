青門飲
雙調一百七字，前段十二句四仄韻，後段十一句五仄韻
秦觀
風起雲間　雁橫天末　嚴城畫角　梅花三奏　塞草西風　凍雲籠月　窗外曉寒輕透　人去香猶在
平仄平平句仄平平仄句平平仄仄句中平平仄韻仄仄平平句仄平平仄句平仄仄平平仄韻中仄平平仄句
孤衾擁　長閒餘繡　恨與宵長　一夜熏爐　添盡香獸
中平中讀平平平仄韻仄中平中句中中中中句平中平仄韻
前事空勞回首　雖夢斷春歸　相思依舊　湘瑟聲沈　庾梅信斷　誰念畫眉人瘦　一句難忘處
中仄中平平仄韻平仄仄平平句中平平仄韻中仄平平句仄平中仄句中仄仄平平仄韻中仄平平仄句
怎忍辜　耳邊輕咒　任人攀折　可憐又學　章臺楊柳
仄中平讀中平平仄韻仄中平中句中平仄仄句平平平仄韻

格二
雙調一百五字，前段十二句五仄韻，後段十句四仄韻
曹組
山靜煙沈　岸空潮去　晴天萬里　飛鴻南渡　冉冉黃花　翠翹金鈿　還是倚風凝露　歲歲青門飲
平仄平平句仄平平仄韻平平仄仄句平平平仄韻仄仄平平句仄平平仄句平仄仄平平仄韻仄仄平平仄句
盡龍山高陽儔侶　舊賞成空　回首舊遊　人在何處
仄平平平平平仄韻仄仄平平句平仄仄平句平仄平仄韻
此際誰憐萍泛　空自感光陰　暗傷羈旅　醉裏悲歌　夜深驚夢　無奈覺來情緒　孤館昏還曉
仄仄平平平仄句平仄仄平平句仄平平仄韻仄仄平平句仄平平仄句平仄仄平平仄韻平仄平平仄句
厭時聞　南樓鐘鼓　淚眼臨風　腸斷望中歸路
仄平平讀平平平仄韻仄仄平平句平仄仄平平仄韻

格三
雙調一百六字，前段十二句四仄韻，後段十一句五仄韻
《花草粹編》無名氏
邊馬嘶風　漢旗翻雪　彤雲又吐　一竿殘照　古木連空　亂山無數　行盡暮沙衰草　星斗橫幽館
平仄平平句仄平平仄句平平仄仄句仄平平仄韻仄仄平平句仄平平仄句平仄仄平平仄韻平仄平平仄句
夜無眠　燈花空老　霧濃香鴨　冰凝淚燭　霜天難曉
仄平平讀平平平仄韻仄平平仄句平平仄仄句平平平仄韻
長記小妝纔了　一杯未盡　離懷多少　醉裏秋波　夢中朝雨　都是醒時煩惱　料有牽情處　忍思量
平仄仄平平仄韻仄平仄仄句平平平仄韻仄仄平平句仄平平仄句平仄仄平平仄韻仄仄平平仄句仄平平句
耳邊曾道　甚時躍馬歸來　認得迎門輕笑
仄平平仄韻仄平仄仄平平句仄仄平平平仄韻

