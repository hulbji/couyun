平湖樂
雙調四十二字，前段四句兩平韻、兩叶韻，後段四句一叶韻、一平韻
王惲
安仁雙鬢已驚秋　更甚眉頭皺　一笑相逢且開口　玉為舟
中平平仄仄平平韻中仄平平仄叶中仄平平仄平仄叶仄平平韻
新詞淡似鵝黃酒　醉扶歸路　竹西歌吹　人道是揚州
中平中仄平平仄叶中平中仄句中平中仄句中仄仄平平韻

格二
雙調四十二字，前段四句兩平韻、兩叶韻，後段四句三叶韻、一平韻
張可久
飛梅和雪灑林梢　花落春顛倒　驢背敲詩暮寒峭　路迢迢
平平平仄仄平平韻平仄平平仄叶平仄平平仄平仄叶仄平平韻
相逢不滿疏翁笑　寒郊瘦島　塵衣風帽　詩在灞陵橋
平平仄仄平平仄叶平平仄仄叶平平平仄叶平仄仄平平韻

格三
雙調四十三字，前段四句兩平韻、兩叶韻，後段四句一叶韻、一平韻
王惲
採蓮人語隔秋煙　波靜如橫練　入手風光莫流轉　共留連
仄平平仄仄平平韻平仄平平仄叶仄仄平平仄平仄叶仄平平韻
畫船一笑春風面　江山信美　終非吾土　問何日　是歸年
仄平仄仄平平仄叶平平仄仄句平平平仄句仄平仄讀仄平平韻

