小鎮西犯
雙調七十一字，前段七句五仄韻，後段八句六仄韻
柳永
水鄉初禁火　青春未老　芳菲滿　柳汀煙島　波際紅幃縹緲　盡杯盤小　歌祓禊　聲聲諧楚調
仄平平仄仄句平平仄仄韻平平仄讀仄平平仄韻平仄平平仄仄韻仄平平仄韻平仄仄句平平平仄仄韻
路繚繞　野橋新市里　花濃妓好　引遊人　競來歡笑　酩酊誰家年少　信玉山倒　家何處　落日眠芳草
仄平仄韻仄平平仄仄句平平仄仄韻仄平平讀仄平平仄韻仄仄平平平仄韻仄仄平仄韻平平仄句仄仄平平仄韻

格二
雙調七十九字，前段八句四仄韻，後段九句五仄韻
柳永
意中有箇人　芳顏二八　天然俏　自來奸黠　最奇絕　是笑時　媚靨深深　百態千嬌　再三偎著
仄平仄仄平句平平仄仄韻平平仄讀仄平平仄韻仄平仄韻仄仄平讀仄仄平平句仄仄平平句仄平平仄句
再三香滑
仄平平仄韻
久離缺　夜來魂夢裏　尤花殢雪　分明似　舊家時節　正歡悅　被雞聲喚起　一場寂寞　無眠向曉
仄平仄韻仄平平仄仄句平平仄仄韻平平仄讀仄平平仄韻仄平仄韻仄平平仄仄句仄平仄仄句平平仄仄句
空有半窗殘月
平仄仄平平仄韻

格三
雙調七十九字，前段八句五仄韻，後段九句六仄韻
蔡伸
秋風吹雨　覺重衾寒透　傷心聽　曉鐘殘漏　凝情久　記紅窗夜雪　促膝圍爐　交杯勸酒　如今頓孤歡偶
平平平仄句仄平平平仄韻平平仄讀仄平平仄韻平平仄韻仄平平仄仄句仄仄平平句平平仄仄韻平平仄平平仄韻
念別後　菱花清鏡裏　眉峰暗鬭　想標格　怎禁消瘦　忍回首　但雲箋妙墨　鴛錦啼妝　依然似舊
仄仄仄韻平平平仄仄句平平仄仄韻仄平仄讀仄平平仄韻仄平仄韻仄平平仄仄句平仄平平句平平仄仄韻
臨風淚沾襟袖
平平仄平平仄韻

