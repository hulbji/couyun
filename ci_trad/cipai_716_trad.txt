綺羅香
雙調一百四字，前後段各九句、四仄韻
史達祖
做冷欺花　將煙困柳　千里偷催春暮　盡日冥迷　愁裏欲飛還住　驚粉重　蝶宿西園　喜泥潤
中仄平平句平平仄仄句中仄平平平仄韻中仄平平句中仄仄平平仄韻中中仄讀中仄平平句仄中仄讀
燕歸南浦　最妨他　佳約風流　鈿車不到杜陵路
中平平仄韻仄中中讀中仄平平句中平中仄仄平仄韻
沈沈江上望極　還被春潮晚急　難尋官渡　隱約遙峰　和淚謝孃眉嫵　臨斷岸　新綠生時　是落紅
平平平仄中仄句平仄平平中仄句中中平仄韻仄仄平平句中仄仄平平仄韻中中中讀中仄平平句中中中讀
帶愁流處　記當日　門掩梨花　翦燈深夜語
仄平平仄韻中中中讀中仄平平句仄平平仄仄韻

格二
雙調一百四字，前段九句四仄韻，後段九句五仄韻
張炎
萬里飛霜　千林落木　寒豔不招春妒　楓冷吳江　獨客又吟愁句　正船檥　流水孤邨　似花繞
仄仄平平句平平仄仄句平仄仄平平仄韻平仄平平句仄仄仄平平仄韻仄平仄讀平仄平平句仄平仄讀
斜陽歸路　甚荒溝　一片淒凉　載情不去載愁去
平平平仄韻仄平平讀仄仄平平句仄平仄仄仄平仄韻
長安誰問倦旅　羞見衰顏借酒　飄零如許　漫倚新妝　不入洛陽花譜　為迴風　起舞尊前　盡化作
平平平仄仄仄韻平仄平平仄仄句平平平仄韻仄仄平平句仄仄仄平平仄韻仄平平讀仄仄平平句仄仄仄讀
斷霞千縷　記陰陰　綠遍江南　夜窗聽暗雨
仄平平仄韻仄平平讀仄仄平平句仄平平仄仄韻

格三
雙調一百三字，前段九句四仄韻，後段九句五仄韻
張炎
候館深燈　遼天斷羽　近日音書疑絕　轉眼傷心　慵看剩歌殘闋　纔忘了　還著思量　待去也
仄仄平平句平平仄仄句仄仄平平平仄韻仄仄平平句平仄仄平平仄韻平平仄讀平仄平平句仄仄仄讀
怎禁離別　恨只恨　桃葉空江　殷勤不似謝紅葉
仄平平仄韻仄仄仄讀平仄平平句平平仄仄仄平仄韻
良宵誰見哽咽　對熏爐象尺　閒伴淒切　獨立西風　猶憶舊家時節　隨款步　花密藏春　聽怯語
平平平仄仄仄韻仄平平仄仄句平仄平仄韻仄仄平平句平仄仄平平仄韻平仄仄讀平仄平平句平仄仄讀
柳疏嫌月　今休問　燕約鶯期　夢遊空趁蝶
仄平平仄韻平平仄讀仄仄平平句仄平平仄仄韻

