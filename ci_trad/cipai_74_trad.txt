醉太平
雙調三十八字，前後段各四句、四平韻
劉過
情高意真　眉長鬢青　小樓明月調箏　寫春風數聲
平平仄平韻平平仄平韻中平中仄平平韻仄平平仄平韻
思君憶君　魂牽夢縈　翠綃香暖銀屏　更那堪酒醒
中平仄平韻中平仄平韻中平中仄平平韻仄中平仄平韻

格二
雙調四十五字，前段四句四仄韻，後段五句四仄韻
辛棄疾
態濃意遠　眉顰笑淺　薄羅衣窄絮風軟　鬢雲欹翠卷
中平仄仄韻平平仄仄韻仄平平仄仄平仄韻仄平平中仄韻
南園花樹春光暖　香徑裏　榆錢滿　欲上鞦韆又驚懶　且歸休怕晚
平平中中中平仄韻平中仄句中平仄韻仄仄平平仄平仄韻仄中中中仄韻

格三
雙調四十六字，前段四句四平韻，後段四句兩叶韻、兩平韻
《太平樂府》無名氏
釵分鳳凰　被剩鴛鴦　錦箋遺恨愛花香　寫新愁半張
平平仄平韻仄仄平平韻中平中仄仄平平韻仄平平仄平韻
晚妝樓閣空凝望　舊遊臺榭添惆悵　落花庭院又昏黃　正離人斷腸
中平中仄平平仄叶中平中仄中平仄叶仄平中仄仄平平韻仄平平仄平韻

