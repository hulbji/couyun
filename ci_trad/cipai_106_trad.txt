采桑子
雙調四十四字，前後段各四句、三平韻
和凝
蝤蠐領上訶梨子　繡帶雙垂　椒戶閒時　競學摴蒲賭荔枝
中平中仄平平仄句中仄平平韻中仄平平韻中仄平平中仄平韻
叢頭鞋子紅編細　裙窣金絲　無事顰眉　春思翻教阿母疑
中平中仄平平仄句中仄平平韻中仄平平韻中仄平平中仄平韻

格二
雙調四十八字，前後段各四句，兩平韻、一疊韻
李清照
窗前誰種芭蕉樹　陰滿中庭　陰滿中庭　葉葉心心　舒卷有餘情
平平平仄平平仄句平仄平平韻平仄平平疊仄仄平平讀平仄仄平平韻
傷心枕上三更雨　點滴淒清　點滴淒清　愁損離人　不慣起來聽
平平仄仄平平仄句仄仄平平韻仄仄平平疊平仄平平讀仄仄仄平平韻

格三
雙調五十四字，前段五句四平韻，後段五句三平韻
朱淑真
王孫去後無芳草　綠遍香階　塵滿妝臺　粉面羞搽淚滿腮　教我甚情懷
平平仄仄平平仄句仄仄平平韻平仄平平韻仄仄平平仄仄平韻平仄仄平平韻
去時梅蕊全然少　等到花開　花已成梅　梅子青青又帶黃　兀自未歸來
仄平平仄平平仄句仄仄平平韻平仄平平韻平仄平平仄仄平句仄仄仄平平韻

