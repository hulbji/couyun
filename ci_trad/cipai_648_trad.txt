曲江秋
雙調一百一字，前段十二句六仄韻，後段十一句六仄韻
楊无咎
香消燼歇　換沈水重燃　熏爐猶熱　銀漢墜懷　冰輪轉影　冷光侵毛髮　隨分且宴設　小槽酒
平平仄仄韻仄中仄中平句中平平仄韻中仄仄平句平平仄仄句中中平平仄韻平仄仄中仄韻中平仄句
真珠滑　漸覺夜闌　烏紗露濡　畫簾風揭
平平仄韻中仄中平句平平仄中句仄平平仄韻
清絕　輕紈弄月　緩歌處　眉山怨疊　持杯須我醉　香紅映臉　雙腕凝霜雪　飲散晚歸來　花梢指點流螢滅
中仄韻平平仄仄韻仄平仄讀平平仄仄韻中平平仄仄句平平中仄句平仄平平仄韻仄仄仄平平句平平中仄中平仄韻
睡未穩　東窗漸明　遠樹又聞鶗鴂
仄中仄句平平中平句仄仄仄平平仄韻

格二
雙調一百三字，前段十二句六仄韻，後段十句六仄韻
韓玉
明軒快目　正雨過湘溪　秋來澤國　波面鑒開　山光澱沸　竹聲搖寒玉　鷗鷺戲晚浴　芰荷動
平平仄仄韻仄仄仄平平句平平仄仄韻平仄仄平句平平仄仄句仄平平平仄韻平仄仄仄仄韻仄平仄句
香紅蔌　千古興亡意　淒凉颺舟　望迷南北
平平仄韻平仄平平仄句平平仄平句仄平平仄韻
仿佛　煙籠霧簇　認何處　當年繡轂　沈香花萼事　瀟然傷感　宮殿三十六　忍聽向晚菱歌
仄仄韻平平仄仄韻仄平仄讀平平仄仄韻平平平仄仄句平平平仄句平仄平仄仄韻仄平仄仄平平句
依稀猶似新翻曲　試與問　如今新蒲細柳　為誰搖綠
平平平仄平平仄韻仄仄仄讀平平平平仄仄句仄平平仄韻

