阮郎歸
雙調四十七字，前段四句四平韻，後段五句四平韻
（南唐）李煜
東風吹水日銜山　春來長自閒　落花狼藉酒闌珊　笙歌醉夢間
中平中仄仄平平韻中平中仄平韻中平中仄仄平平韻中平中仄平韻
春睡覺　晚妝殘　無人整翠鬟　留連光景惜朱顏　黃昏獨倚闌
中中仄句仄平平韻中平中仄平韻中平中仄仄平平韻中平中仄平韻

格二
雙調四十七字，前段四句三平韻、一重韻，後段五句兩平韻、兩重韻
黃庭堅
烹茶留客駐雕鞍　有人愁遠山　別郎容易見郎難　月斜窗外山
平平平仄仄平平韻仄平平仄平韻仄平平仄仄平平韻仄平平仄平重
歸去後　憶前歡　畫屏金博山　一杯春露莫留殘　與郎扶玉山
平仄仄句仄平平韻仄平平仄平重仄平平仄仄平平韻仄平平仄平重

