憶漢月
雙調五十字，前段四句三仄韻，後段四句兩仄韻
歐陽修
紅豔幾枝輕裊　早被東風開了　倚煙啼露為誰嬌　故惹蝶憐蜂惱
平仄仄平平仄韻仄仄平平平仄韻仄平平仄仄平平句仄仄仄平平仄韻
多情游賞處　留戀向　綠叢千繞　酒闌歡罷不成歸　腸斷月斜人老
平平平仄仄句平仄仄讀仄平平仄韻仄平平仄仄平平句平仄仄平平仄韻

格二
雙調五十字，前段四句三仄韻，後段四句兩仄韻
柳永
明月明月明月　何事乍圓還缺　恰如年少洞房人　歡會依前離別
平仄平仄平仄韻平仄仄平平仄韻仄平平仄仄平平句平仄平平平仄韻
小樓憑檻處　正是去年時節　千里清光又依舊　奈夜永　厭厭人絕
仄平平仄仄句仄仄仄平平仄韻平仄平平仄平仄句仄仄仄讀平平平仄韻

格三
雙調五十二字，前後段各四句、三仄韻
杜安世
紅杏一枝遙見　凝露粉愁香怨　吹開吹謝任春風　恨流鶯　不能拘管
平仄仄平平仄韻中仄仄平平仄韻中平中仄中平平句仄平中讀仄平平仄韻
曲池連夜雨　綠水上　碎紅千片　直擬移來向深苑　任彫零　不孤雙眼
中平平仄仄句中仄仄讀仄平平仄韻中中中中仄平仄韻仄中中讀仄平平仄韻

格四
雙調五十二字，前後段各四句、三仄韻
李遵勖
黃菊一叢臨砌　顆顆露珠裝綴　獨教冷落向秋天　恨東風　不曾留意
平仄仄平平仄韻仄仄仄平平仄韻仄平仄仄仄平平句仄平平讀仄平平仄韻
雕闌新雨霽　綠蘚上　亂鋪金蕊　此花開後更無花　願愛惜　莫同桃李
平平平仄仄韻仄仄仄讀仄平平仄韻仄平平仄仄平平句仄仄仄讀仄平平仄韻

