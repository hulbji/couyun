垂楊
雙調一百字，前後段各九句、六仄韻
陳允平
銀屏夢覺　漸淺黃嫩綠　一聲鶯小　細雨輕塵　建章初閉東風悄　依然千樹長安道　翠雲鎖
平平仄仄韻仄中平仄仄句中平平仄韻仄仄平平句仄平平仄平平仄韻中平平仄平平仄韻仄平仄讀
玉窗深窈　斷橋人　空倚斜陽　帶舊愁多少
中平平仄韻仄平平讀平仄中平句中仄平平仄韻
還是清明過了　任煙縷露條　碧纖青裊　恨隔天涯　幾回惆悵蘇堤曉　飛花滿地誰為掃　甚薄幸
中仄平平仄仄韻仄平中仄中句中平平仄韻仄仄平平句仄平平仄平平仄韻中平中仄平中仄韻仄中仄讀
隨波縹緲　縱啼鵑　不喚春歸　人自老
平平中仄韻仄平平讀仄仄平平句平仄仄韻

格二
雙調九十八字，前段九句五仄韻，後段八句五仄韻
白樸
關山杜宇　甚年年喚得　韶光歸去　怕上高城望遠　煙水迷南浦　賣花聲動天街曉　總吹入
平平仄仄韻仄平平仄仄句平平平仄韻仄仄平平仄仄句平仄平平仄韻仄平平仄平平仄句仄平仄讀
東風庭戶　正紗窗　濃睡覺來　驚翠蛾愁聚
平平平仄韻仄平平讀平仄仄平句平仄平平仄韻
一夜狂風橫雨　恨西園媚景　匆匆難駐　試把芳菲點檢　鶯燕渾無語　玉纖空折梨花撚　對寒食
仄仄平平仄仄韻仄平平仄仄句平平平仄韻仄仄平平仄仄句平仄平平仄韻仄平平仄平平仄句仄平仄讀
厭厭心緒　問東君　落花誰為主
平平平仄韻仄平平讀仄平平平仄韻

