滿庭芳
雙調九十五字，前後段各十句、四平韻
晏幾道
南苑吹花　西樓題葉　故園歡事重重　憑闌秋思　閒記舊相逢　幾處歌雲夢雨　可憐便　流水西東
中仄平平句中平中仄句中平中仄平平韻中平中仄句中仄仄平平韻中仄中平中仄句中中仄讀中仄平平韻
別來久　淺情未有　錦字繫征鴻
中平仄句中平中仄句中仄仄平平韻
年光還少味　開殘檻菊　落盡溪桐　漫留得　尊前淡月西風　此恨誰堪共說　清愁付　綠酒杯中
中平平仄仄句中平中仄句中仄平平韻仄中中句中平中仄平平韻中仄中平中仄句中中仄讀中仄平平韻
佳期在　歸時待把　香袖看啼紅
平平仄句中平中仄句中仄仄平平韻

格二
雙調九十五字，前段十句四平韻，後段十一句五平韻
周邦彥
風老鶯雛　雨肥梅子　午陰嘉樹清圓　地卑山近　衣潤費爐煙　人靜烏鳶自樂　小橋外　新綠濺濺
平仄平平句仄平平仄句仄平平仄平平韻仄平平仄句平仄仄平平韻平仄平平仄仄句仄平仄讀平仄平平韻
憑闌久　黃蘆苦竹　擬泛九江船
平平仄句平平仄仄句仄仄仄平平韻
年年　如社燕　飄流瀚海　來寄修椽　且莫思身外　長近尊前　憔悴江南倦客　不堪聽　急管繁絃
平平韻平仄仄句平平仄仄句平仄平平韻仄仄平平仄句平仄平平韻平仄平平仄仄句仄平仄讀仄仄平平韻
歌筵畔　先安枕簟　容我醉時眠
平平仄句平平仄仄句平仄仄平平韻

格三
雙調九十三字，前段十句四平韻，後段十一句五平韻
黃公度
一徑叉分　三亭鼎峙　小園別是清幽　曲闌低檻　春色四時留　怪石參差卧虎　長松偃蹇拏虯
仄仄平平句平平仄仄句仄平仄仄平平韻仄平平仄句平仄仄平平韻仄仄平平仄仄句平平仄仄平平韻
攜筇晚　風來萬里　冷撼一天秋
平平仄句平平仄仄句仄仄仄平平韻
優遊　銷永晝　琴尊左右　賓主風流　且偷閒　不妨身在南州　故國歸帆隱隱　西昆往事悠悠
平平韻平仄仄句平平仄仄句平仄平平韻仄平平句仄平平仄平平韻仄仄平平仄仄句平平仄仄平平韻
都休問　金釵十二　滿酌聽輕謳
平平仄句平平仄仄句仄仄仄平平韻

格四
雙調九十六字，前後段各十句、四平韻
程垓
南月驚烏　西風破雁　又還是　秋滿平湖　採蓮人靜　寒色戰菰蒲　舊信江南好景　一萬里
平仄平平句平平仄仄句仄平仄讀平仄平平韻仄平平仄句平仄仄平平韻仄仄平平仄仄句仄仄仄讀
輕覓蓴鱸　誰知道　吳儂未識　蜀客已情孤
平仄平平韻平平仄句平平仄仄句仄仄仄平平韻
憑高增悵望　湘雲盡處　都是平蕪　問故鄉何日　重見吾廬　縱有荷紉芰製　終不似　菊短籬疏
平平平仄仄句平平仄仄句平仄平平韻仄仄平平仄句平仄平平韻仄仄平平仄仄句平仄仄讀仄仄平平韻
歸情遠　三更雨夢　依舊繞庭梧
平平仄句中平仄仄句平仄仄平平韻

格五
雙調九十六字，前後段各十句、四平韻
趙長卿
斜點銀釭　高擎蓮炬　夜寒不奈微風　重重簾幕　掩映畫堂中　香漸遠　長煙裊穟　光不定
平仄平平句平平平仄句仄平仄仄平平韻平平平仄句仄仄仄平平韻平仄仄讀平平仄仄句平仄仄讀
寒影搖紅　偏奇處　當庭月暗　吐焰亙如虹
平仄平平韻平平仄句平平仄仄句仄仄仄平平韻
紅裳呈豔麗　翠娥一見　無奈狂踨　試煩纖手　卷上紗籠　開正好　銀花照夜　堆不盡　金粟凝空
平平平仄仄句仄平仄仄句平仄平平韻仄平平仄句仄仄平平韻平仄仄讀平平仄仄句平仄仄讀平仄平平韻
叮嚀語　頻將好事　來報主人公
平平仄句平平仄仄句平仄仄平平韻

格六
雙調九十六字，前後段各十句、四平韻
元好問
天上殷韓　解羈官府　爛遊舞榭歌樓　開花釀酒　來看帝王州　常見牡丹開後　獨占斷　穀雨風流
平仄平平句仄平平仄句仄平仄仄平平韻平平仄仄句平仄仄平平韻平仄仄平平仄句仄仄仄讀仄仄平平韻
仙家好　霜天槁葉　穠豔破春柔
平平仄句平平仄仄句平仄仄平平韻
狂僧誰借手　一杯喚起　綠怨紅愁　天香國豔　梅菊背人羞　盡揭紗籠護日　容光動　玉斝瓊舟
平平平仄仄句仄平仄仄句仄仄平平韻平平仄仄句平仄仄平平韻仄仄平平仄仄句平平仄讀仄仄平平韻
都人士女　年年十月　常記遇仙樓
平平仄仄句平平仄仄句平仄仄平平韻

格七
雙調九十六字，前段十句四仄韻，後段九句四仄韻
《古今詞話》無名氏
風急霜濃　天低雲淡　過來孤雁聲切　雁兒且住　略聽自家說　你為離群到此　我共箇　人人纔別
平仄平平句平平平仄句仄平平仄平仄韻仄平仄仄句仄仄仄平仄韻仄仄平平仄仄句仄仄仄讀平平平仄韻
松江岸　黃蘆叢裏　天更待飛雪
平平仄句平平平仄句平仄仄平仄韻
聲聲腸欲斷　和我也　點點珠淚成血　這一江流水　流也嗚咽　告你高飛遠舉　前程事　永無磨折
平平平仄仄句平仄仄讀仄仄平仄平仄韻仄仄平平仄句平仄平仄韻仄仄平平仄仄句平平仄讀仄平平仄韻
休煩惱　飄零聚散　終有見時節
平平仄句平平仄仄句平仄仄平仄韻

