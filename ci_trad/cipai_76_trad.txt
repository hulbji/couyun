感恩多
雙調三十九字，前段四句兩仄韻、兩平韻，後段五句兩平韻、一疊韻
牛嶠
兩條紅粉淚　　多少香閨意　強攀桃李枝　　斂愁眉
仄平平仄仄仄韻平仄平平仄韻仄平平仄平平韻仄平平韻
陌上鶯啼蝶舞　柳花飛　柳花飛　願得郎心　憶家還早歸
仄仄平平仄仄句仄平平韻仄平平疊仄仄平平句仄平平仄平韻

格二
雙調四十字，前段四句兩仄韻、兩平韻，後段五句兩平韻、一疊韻
牛嶠
自從南浦別　　愁見丁香結　近來情轉深　　憶鴛衾
仄平平仄仄仄韻平仄平平仄韻仄平平仄平平韻仄平平韻
幾度將書托煙雁　淚盈襟　淚盈襟　禮月求天　願君知我心
仄仄平平仄平仄句仄平平韻仄平平疊仄仄平平句仄平平仄平韻

