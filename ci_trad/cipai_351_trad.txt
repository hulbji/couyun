垂絲釣
雙調六十六字，前段八句七仄韻，後段七句六仄韻
周邦彥
鏤金翠羽　妝成纔見眉嫵　倦倚繡簾　看舞風絮　愁幾許　寄鳳絲雁柱　春將暮　向層城苑路
中平中仄韻中平平仄平仄韻仄仄中平句中仄平仄韻平中仄韻仄仄平中仄韻中平仄韻仄中平仄仄韻
鈿車似水　時時花徑相遇　舊游伴侶　還到曾來處　門掩風和雨　梁燕語　問那人在否
中平中仄句平平中仄平仄韻中平仄仄韻中仄平平仄韻中仄平平仄韻平仄仄韻仄仄平中仄韻

格二
雙調六十六字，前段八句七仄韻，後段七句六仄韻
楊无咎
燕將舊侶　呢喃終日相語　似惜別離情　知幾許　誰與度　為向人代訴　空朝暮　謾千言百句
仄平仄仄韻平平平仄平仄韻仄仄仄平平句平仄仄韻平仄仄韻仄仄平仄仄韻平平仄韻仄平平仄仄韻
怎生會得　爭如作箇青羽　又聞院宇　不在當時住　飛去無尋處　腸萬縷　寄暴風橫雨
仄平仄仄句平平仄仄平仄韻仄平仄仄韻仄仄平平仄韻平仄平平仄韻平仄仄韻仄仄平仄仄韻

格三
雙調六十六字，前段八句六仄韻，後段七句六仄韻
吳文英
聽風聽雨　春殘花落門掩　乍倚玉闌　旋翦夭豔　攜醉靨　放溯溪遊纜　波光閃　映燭花黯淡
仄平仄仄句平平平仄平仄韻仄仄仄平句仄仄平仄韻平仄仄韻仄仄平平仄韻平平仄韻仄仄平仄仄韻
碎霞澄水　吳宮初試菱鑒　舊情頓減　孤負深杯灩　衣露天香染　通夜飲　問漏移幾點
仄平平仄句平平平仄平仄韻仄平仄仄韻平仄平平仄韻平仄平平仄韻平仄仄韻仄仄平仄仄韻

格四
雙調六十七字，前段七句六仄韻，後段八句六仄韻
袁去華
江楓秋老　曉來紅葉如掃　暮雨生寒　正北風低草　賓鴻早　亂半川殘照　傷懷抱
平平平仄韻仄平平仄平仄韻仄仄平平句仄仄平平仄韻平平仄韻仄仄平平仄韻平平仄韻
記西園飲處　微雲弄月　梅花人面爭好　路長信杳　度日房櫳悄　還是黃昏到　歸夢少　縱夢歸易覺
仄平平仄仄句平平仄仄句平平平仄平仄韻仄平仄仄韻仄仄平平仄韻平仄平平仄韻平仄仄韻仄仄平仄仄韻

