剔銀鐙
雙調七十五字，前後段各七句、五仄韻
柳永
何事春工用意　繡畫出　萬紅千翠　豔杏夭桃　垂楊芳草　各鬭雨膏煙膩　如斯佳致　早晚是
中仄中平仄仄韻仄中仄讀中平平仄韻中仄中平句中平中仄句中仄中平平仄韻中平中仄韻中中仄讀
讀書天氣
中平中仄韻
漸漸園林明媚　便好安排歡計　論籃買花　盈車載酒　百琲千金邀妓　何妨沈醉　有人伴　日高春睡
中仄中平中仄韻中仄中平中仄韻中中中平句中平中中句仄仄中平平仄韻中平中仄韻仄中仄讀中平中仄韻

格二
雙調七十四字，前後段各七句、五仄韻
毛滂
簾下風光自足　春到席間屏曲　瑤甕酥融　羽觴蟻鬭　花映酃湖寒綠　汨羅愁獨　又何似　紅圍翠簇
平仄平平仄仄韻平仄仄平平仄韻平仄平平句仄平仄仄句平仄平平平仄韻仄平平仄韻仄平仄讀平平仄仄韻
聚散悲歡箭速　不易一杯相屬　頻剔銀燈　別聽牙板　尚有龍膏堪續　羅熏繡馥　錦瑟畔　低迷醉玉
仄仄平平仄仄韻仄仄仄平平仄韻平仄平平句仄平平仄句仄仄平平平仄韻平平仄仄韻仄仄仄讀平平仄仄韻

格三
雙調七十六字，前後段各七句、五仄韻
杜安世
好事爭如不遇　可惜許　多情相誤　月下風前　偷期竊會　共把衷腸分付　尤雲殢雨　正繾綣
仄仄平平仄仄韻仄仄仄讀平平平仄韻仄仄平平句平平仄仄句仄仄平平平仄韻平平仄仄韻仄仄仄讀
朝朝暮暮
平平仄仄韻
無奈別離情緒　酒和病　雙眉長聚　往事淒凉　佳音迢遞　似此因緣誰做　洞雲深處　暗回首
平仄仄平平仄韻仄平仄讀平平平仄韻仄仄平平句平平平仄句仄仄平平平仄韻仄平平仄韻仄平仄讀
落花飛絮
仄平平仄韻

格四
雙調七十八字，前後段各七句、四仄韻
范仲淹
昨夜因看蜀志　笑曹操　孫權劉備　用盡機關　徒勞心力　只得三分天地　屈指細尋思　爭如共
仄仄平平仄仄韻仄平仄讀平平平仄韻仄仄平平句平平平仄句仄仄平平平仄韻仄仄仄平平句平平仄讀
劉伶一醉
平平仄仄韻
人世都無百歲　少癡騃　老成尫悴　只有中間　些子少年　忍把浮名牽繫　一品與千金　問白髮
平仄平平仄仄韻仄平仄讀仄平平仄韻仄仄平平句平仄仄平句仄仄平平平仄韻仄仄仄平平句仄仄仄讀
如何回避
平平平仄韻

格五
雙調七十八字，前後段各七句、五仄韻
衷長吉
古來五子伊誰有　唐室五王稱首　竇氏五龍　柳家五馬　西晉室　陶家五柳　英名不朽　更東漢
仄平仄仄平平仄韻平仄仄平平仄韻仄仄仄平句仄平仄仄句平仄仄讀平平仄仄韻平平仄仄韻仄平仄讀
馬良並秀
仄平仄仄韻
君今也五男還又　應是五星孕就　腹笥五經　身膺五福　指日繼　五侯之後　箇般非偶　好與醉
平平仄仄平平仄韻平仄仄平仄仄韻仄仄仄平句平平仄仄句仄仄仄讀仄平平仄韻仄平平仄韻仄仄仄讀
劉伶五斗
平平仄仄韻

