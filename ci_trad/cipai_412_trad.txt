側犯
雙調七十七字，前段九句六仄韻，後段九句五仄韻
周邦彥
暮霞霽雨　小蓮出水紅妝靚　風定　看步襪江妃　照明鏡　飛螢度暗草　秉燭遊花徑　人靜
仄平中仄句仄平中仄平平仄韻平仄韻仄仄仄平平讀仄平仄韻平平仄仄中句中仄平平仄韻平仄韻
攜豔質　追凉就槐影
平仄仄句平平仄平仄韻
金環皓腕　雪藕清泉瑩　誰念省　滿身香　猶是舊荀令　見說胡姬　酒壚深迥　煙鎖漠漠　藻池苔井
平平仄仄句中仄平平仄韻平仄仄韻仄平中句平仄仄平仄韻仄仄平平句仄平中仄韻中仄中中句仄平平仄韻

格二
雙調七十七字，前段八句七仄韻，後段九句五仄韻
姜夔
恨春易去　甚春却向揚州住　微雨　正繭栗梢頭　弄詩句　紅樓二十四　總是行雲處　無語
仄平仄仄韻仄平仄仄平平仄韻平仄韻仄仄仄平平讀仄平仄韻平平仄仄仄句仄仄平平仄韻平仄韻
漸半脫宮衣　笑相顧
仄仄仄平平讀仄平仄韻
金壺細葉　千朵圍歌舞　誰念我　鬢成絲　來此共尊俎　後日西園　綠陰無數　寂寞劉郎　自修花譜
平平仄仄句平仄平平仄韻平仄仄韻仄平平句平仄仄平仄韻仄仄平平句仄平平仄韻仄仄平平句仄平平仄韻

格三
雙調七十七字，前後段各九句、六仄韻
方千里
四山翠合　一溪碧繞秋容靚　波定　見鷺立魚跳　動平鏡　修篁散步屧　古木通幽徑　風靜
仄平仄仄句仄平仄仄平平仄韻平仄韻仄仄仄平平讀仄平仄韻平平仄仄仄句仄仄平平仄韻平仄韻
煙霧直　池塘倒晴影
平仄仄句平平仄平仄韻
流年舊事　老矣塵心瑩　還暗省　點吳霜　憔悴愧潘令　夢憶江南　小園路迥　愁聽　葉落轆轤金井
平平仄仄句仄仄平平仄韻平仄仄韻仄平平句平仄仄平仄韻仄仄平平句仄平仄仄韻平仄韻仄仄仄平平仄韻

格四
雙調七十六字，前後段各八句、五仄韻
陳允平
晚凉倦浴　素妝薄試鉛華靚　凝定　似一朵芙蓉　泛清鏡　輕紈笑自拈　撲蝶鴛鴦徑　嬌懶金鳳嚲
仄平仄仄句仄平仄仄平平仄韻平仄韻仄仄仄平平讀仄平仄韻平平仄仄平句仄仄平平仄韻平仄平仄仄句
斜敧翠蟬影
平平仄平仄韻
冰肌玉骨　襯體紅綃瑩　還暗省　青青雙鬢舊潘令　夢想鸞箏　後堂深迥　何日西風　碧梧金井
平平仄仄句仄仄平平仄韻平仄仄韻平平平仄仄平仄韻仄仄平平句仄平平仄韻平仄平平句仄平平仄韻

