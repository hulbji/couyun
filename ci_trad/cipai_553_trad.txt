暗香
雙調九十七字，前段九句五仄韻，後段十句七仄韻
姜夔
舊時月色　算幾番照我　梅邊吹笛　喚起玉人　不管清寒與攀摘　何遜而今漸老　都忘却　春風詞筆
中平中仄韻仄中平中仄句中平平仄韻仄仄中平句中仄平平仄平仄韻中仄中平仄仄句中中中讀中平平仄韻
但怪得　竹外疏花　香冷入瑤席
中中中讀中仄平平句中仄仄平仄韻
江國　正寂寂　歎寄與路遙　夜雪初積　翠尊易泣　紅萼無言耿相憶　長記曾攜手處　千樹壓
中仄韻仄中仄韻仄仄中中平句中中平仄韻仄平仄仄韻平仄中平仄平仄韻中仄平平中仄句中中中讀
西湖寒碧　又片片　吹盡也　幾時見得
中平平仄韻仄中中讀平仄仄句仄平中仄韻

格二
雙調九十七字，前段九句五仄韻，後段十句七仄韻
張炎
無邊香色　記涉江自采　錦機雲密　翦翦紅衣　學舞波心舊曾識　一見依然似語　流水遠　幾回空憶
平平平仄韻仄仄平仄仄句仄平平仄韻仄仄平平句仄仄平平仄平仄韻仄仄平平仄仄句平仄仄讀仄平平仄韻
看亭亭　倒影窺妝　玉潤露痕濕
仄平平讀仄仄平平句仄仄仄平仄韻
閒立　翠屏側　愛向人弄芳　背酣斜日　料應太液　三十六宮土花碧　清興後　風更爽　無數滿
平仄韻仄平仄韻仄仄平仄平句仄平平仄韻仄平仄仄韻平仄仄平仄平仄韻平仄仄讀平仄仄句平仄仄讀
汀洲如昔　泛片葉　煙浪裏　卧橫紫笛
平平平仄韻仄仄仄讀平仄仄句仄平仄仄韻

