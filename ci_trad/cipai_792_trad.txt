翠羽吟
雙調一百二十六字，前段九句六平韻，後段十五句八平韻
蔣捷
紺露濃　映素空　樓觀峭玲瓏　粉凍霽英　冷光搖盪古青松　半規黃昏淡月　梅氣山影溟濛
仄仄平韻仄仄平韻平仄仄平平韻仄仄仄平句仄平平仄仄平平韻仄平平平仄仄句平仄平仄平平韻
有麗人　步依修竹　翩然態若游龍
仄仄平讀仄平平仄句平平仄仄平平韻
綃袂微皺水溶溶　仙莖清瀣　淨洗鉛紅　勸我浮香桂酒　環佩暗解　聲飛芳靄中　弄春弱柳垂絲
平仄平仄仄平平韻平平平仄句仄仄平平韻仄仄平平仄仄句平仄仄仄句平平平仄平韻仄平仄仄平平句
慢按翠舞嬌童　醉不知何處　驚翦翦　淒緊霜風　夢醒尋痕訪蹤　但留殘月掛遙穹　梅花未老
仄仄仄仄平平韻仄仄平平仄句平仄仄讀平仄平平韻仄仄平平仄平韻仄平平仄仄平平韻平平仄仄句
翠羽雙吟　一片曉峰
仄仄平平句仄仄仄平韻

