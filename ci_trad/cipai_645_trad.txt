清風滿桂樓
雙調一百一字，前段九句五仄韻，後段九句六仄韻
曹勛
凉飆霽雨　萬葉吟秋　團團翠深紅聚　芳桂月中來　應是染　仙禽頂砂勻注　晴光助絳色　更都潤
平平仄仄韻仄仄平平句平平仄平平仄韻平仄仄仄平句平仄仄讀平平仄平平仄韻平平仄仄仄句仄平仄讀
丹霄風露　連朝看　枝間粟粟　巧裁霞縷
平平平仄韻平平仄讀平平仄仄句仄平平仄韻
煙姿照瓊宇　上苑移時　根連海山佳處　回看碧巖邊　薇露過　殘黃韻低塵汙　詩人漫自許
平平仄平仄韻仄仄平平句平平仄平平仄韻平仄仄平平句平仄仄讀平平仄平平仄韻平平仄仄仄韻
道曾向　蟾宮折取　斜枝戴　惟稱瑤池伴侶
仄平仄讀平平仄仄韻平平仄句平仄平平仄仄韻

