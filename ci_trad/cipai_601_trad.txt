催雪
雙調九十九字，前段十句四仄韻，後段九句六仄韻
姜夔
風急還收　雲凍未解　海闊無人翦水　算六出工夫　怎教容易　剛被郢歌楚舞　鎮獨向　尊前飄輕細
平仄平平句平仄仄中句中仄平平仄仄韻仄仄仄平平句仄平平仄韻中仄中平仄仄句仄仄仄讀平平平平仄韻
謝庭吟咏　梁園宴賞　未成歡計
仄平中仄句平平仄仄句仄平平仄韻
天意　是則是　怎下得控持　柳梢梅蕊　又爭奈　看看漸回春意　好趁東君未覺　便先把　園林都裝綴
平仄韻仄中仄韻仄仄仄中平句仄平平仄韻仄中仄讀平平仄平平仄韻中仄平平仄仄句仄中仄讀平平平平仄韻
看是處　玉樹瓊枝　勝却萬紅千紫
中仄仄讀中仄平平句仄仄仄平平仄韻

