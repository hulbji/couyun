喜春來
單調二十九字，五句一叶韻、四平韻
張雨
江梅的的依茅舍　石瀨濺濺漱玉沙　瓦甌蓬底送年華　問暮鴉　何處阿戎家
中平中仄平平仄叶中仄平平仄仄平韻中平中仄仄平平韻中仄平韻中仄仄平平韻

格二
單調二十九字，五句兩叶韻、三平韻
周德清
閒花醞釀蜂兒蜜　細雨調和燕子泥　綠窗蝶夢覺來遲　誰喚起　簾外曉鶯啼
平平仄仄平平仄叶仄仄平平仄仄平韻仄平仄仄仄平平韻平仄仄叶平仄仄平平韻

格三
單調三十字，六句兩叶韻、三平韻
司馬九皋
歲雲暮矣雖無補　時復中之盡有餘　老來吾亦愛吾廬　清債苦　尊有酒　且消除
仄平仄仄平平仄叶平仄平平仄仄平韻仄平平仄仄平平韻平仄仄叶平仄仄句仄平平韻

格四
單調三十一字，七句一叶韻、四平韻
《太平樂府》無名氏
海棠過雨紅初淡　楊柳無風睡正酣　杏燒紅　桃翦錦　草拖藍　三月三　和氣盛東南
仄平仄仄平平仄叶平仄平平仄仄平韻仄平平句平仄仄句仄平平韻平仄平韻平仄仄平平韻

