輪臺子
雙調一百十四字，前段八句四仄韻，後段十一句六仄韻
柳永
一枕清宵好夢　可惜被　鄰雞喚覺　匆匆策馬登途　滿目淡煙衰草　前驅風觸鳴珂　過霜林
仄仄平平仄仄句仄仄仄讀平平仄仄韻平平仄仄平平句仄仄仄平平仄韻平平平仄平平句仄平平讀
漸覺驚棲鳥　冒征塵遠况　自古淒凉長安道
仄仄平平仄韻仄平平仄仄句仄仄平平平平仄韻
行行又歷孤邨　楚天闊　望中未曉　念勞生　惜芳年壯歲　離多歡少　歎斷梗難停　暮雲漸杳
平平仄仄平平句仄平仄讀仄平仄仄韻仄平平讀仄平平仄仄句平平平仄韻仄仄仄平平句仄平仄仄韻
但黯黯銷魂　寸腸憑誰表　恁驅馳　何時是了　又爭似　却返瑤京　重買千金笑
仄仄仄平平句仄平平平仄韻仄平平讀平平仄仄韻仄平仄讀仄仄平平句平仄平平仄韻

格二
雙調一百四十字，前後段各十三句、八仄韻
柳永
霧斂澄江　煙鎖藍光碧　彤霞襯遙天　掩映斷續　半空殘璧　孤邨望處人寂寞　聞釣叟　甚處一聲羌笛
仄仄平平句平仄平平仄韻平平仄平平句仄仄仄仄句仄平平仄韻平平仄仄平仄仄韻平仄仄讀仄仄仄平平仄韻
九疑山畔纔雨過　斑竹作　血痕添色　感行客　翻思故鄉　恨因循阻隔　路久沈消息
仄平平仄平仄仄句平仄仄讀仄平平仄韻仄平仄韻平平仄平句仄平平仄仄韻仄仄平平仄韻
正老松枯柏青如織　聞野猿啼　愁聽得　見釣舟初出　芙蓉渡頭　鴛鴦灘側　干名利祿終無益
仄仄平平仄平平仄韻平仄平平讀平仄仄韻仄仄平平仄句平平仄平句平平平仄韻平平仄仄平平仄韻
念歲歲間阻　迢迢紫陌　翠蛾嬌豔　從別經今　花開柳坼傷魂魄　利名牽役　又爭忍　把光景拋擲
仄仄仄仄仄句平平仄仄韻仄平平仄句平仄平平句平平仄仄平平仄韻仄平平仄韻仄平仄讀仄平仄平仄韻

