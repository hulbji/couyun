白苧
雙調一百二十五字，前段十二句七仄韻，後段十五句六仄韻
柳永
繡簾垂　畫堂悄　寒風淅瀝　遙天萬里　黯淡同雲冪冪　漸紛紛　六花零亂散空碧　姑射　宴瑤池
仄平平句仄平仄句平平仄仄韻平平仄仄句仄仄平平仄仄韻仄平平讀仄平平仄仄平仄韻平仄韻仄平平句
把琗玉零珠拋擲　林巒望中　高下瓊瑤一色　嚴子陵　釣臺歸路迷蹤跡
仄仄仄平平平仄韻平平中中句平仄平平仄仄韻平仄平讀仄平平仄平平仄韻
追惜　燕然畫角　寶嶠珊瑚　是時丞相　虛作銀城換得　當此際偏宜　訪袁安宅　醺醺醉了
中仄韻中中中中句仄中平中句仄平平仄句平仄平平仄仄韻中仄仄平平句仄平平仄韻平平仄仄句
任金釵舞困　玉壺頻側　又是東君　暗遣花神　先報南國　昨夜江梅　漏洩春消息
仄平平仄仄句仄平平仄韻仄仄平平句仄仄平平句平仄平仄韻仄仄平平句仄仄平平仄韻

格二
雙調一百二十一字，前段十二句七仄韻，後段十四句六仄韻
蔣捷
正春晴　又春冷　雲低欲落　瓊苞未剖　早是東風作惡　旋安排　一雙銀蒜鎮羅幕　幽壑　水生漪
仄平平句仄平仄句平平仄仄韻平平仄仄句仄仄平平仄仄韻仄平平讀仄平平仄仄平仄韻平仄韻仄平平句
皺嫩綠　潛鱗初躍　愔愔門巷　桃樹紅纔約略　知甚時　霽華烘破青青萼
仄仄仄讀平平平仄韻平平平仄句平仄平平仄仄韻平仄平讀仄平平仄平平仄韻
憶昨　引蝶花邊　近來重見　身學垂楊瘦削　問小翠眉山　為誰攢却　斜陽院宇　任蛛絲罥遍
仄仄韻仄仄平平句仄平平仄句平仄平平仄仄韻仄仄仄平平句仄平平仄韻平平仄仄句仄平平仄仄句
玉箏絃索　戶外惟聞　放翦刀聲　深在妝閣　料想裁縫　白苧春衫薄
仄平平仄韻仄仄平平句仄仄平平句平仄平仄韻仄仄平平句仄仄平平仄韻

