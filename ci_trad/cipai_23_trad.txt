憶江南
單調二十七字，五句三平韻
白居易
江南好　風景舊曾諳　日出江花紅勝火　春來江水綠如藍　能不憶江南
平中仄句中仄仄平平韻中仄中平平仄仄句中平平仄仄平平韻平仄仄平平韻

格二
雙調五十四字，前後段各五句、三平韻
歐陽修
江南蝶　斜日一雙雙　身似何郎曾傅粉　心如韓壽愛偷香　天賦與輕狂
平平仄句平仄仄平平韻平仄平平平仄仄句平平平仄仄平平韻平仄仄平平韻
微雨過　薄翅膩煙光　纔伴游蜂來小苑　又隨飛絮過東牆　長是為花忙
平仄仄句仄仄仄平平韻平仄平平平仄仄句仄平平仄仄平平韻平仄仄平平韻

格三
雙調五十九字，前後段各五句，兩仄韻、兩平韻
馮延巳
去歲迎春樓上月　　正是西窗　夜凉時節　玉人貪睡墜釵雲　　粉銷妝薄見天真
仄仄平平平仄仄仄韻仄仄平平句仄平平仄韻仄平平仄仄平平平韻仄平平仄仄平平韻
人非風月長依舊　　　破鏡塵箏　一夢經年瘦　今宵簾幕颺花陰　　　空餘枕淚獨傷心
平平平仄平平仄換仄韻仄仄平平句仄仄平平仄韻平平平仄仄平平換平韻平平仄仄仄平平韻

