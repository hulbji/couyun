一萼紅
雙調一百八字，前段十一句五平韻，後段十句四平韻
姜夔
古城陰　有官梅幾許　紅萼未宜簪　池面冰膠　牆腰雪老　雲意還又沈沈　翠藤共　閒穿徑竹
仄平平韻仄中平中仄句中仄仄平平韻中仄平平句中平中仄句中仄中仄平平韻仄中仄讀中平中仄句
漸笑語　驚起卧沙禽　野老林泉　故王臺榭　呼喚登臨
中中中讀平仄仄平平韻中仄平平句中平中仄句中仄平平韻
南去北來何事　蕩湘雲楚水　目極傷心　朱戶黏雞　金盤簇燕　空歎時序侵尋　記曾共　西樓雅集
中仄中平中仄句仄中平中仄句中仄平平韻中仄平平句中平中仄句中中中仄平平韻仄中中讀平平中仄句
想垂柳　還裊萬絲金　待得歸鞍到時　只怕春深
中中中讀中仄仄平平韻中仄中平中中句中仄平平韻

格二
雙調一百七字，前段十一句五平韻，後段十句四平韻
李彭老
過薔薇　正風暄雲淡　春去未多時　古岸停橈　單衣試酒　滿眼芳草斜暉　故人老　經年賦別
仄平平韻仄平平平仄句平仄仄平平韻仄仄平平句平平仄仄句仄仄平仄平平韻仄平仄讀平平仄仄句
燈暈裏　相對夜何其　泛剡清愁　買花芳事　一卷新詩
平仄仄讀平仄仄平平韻仄仄平平句仄平平仄句仄仄平平韻
流水孤帆漸遠　想家山猿鶴　喜見重歸　北阜尋幽　青津問釣　多情楊柳依依　最難忘　吟邊舊雨
平仄平平仄仄句仄平平平仄句仄仄平平韻仄仄平平句平平仄仄句平平平仄平平韻仄平平讀平平仄仄句
數菖蒲老是來期　幾夕相思夢蝶　飛繞蘋溪
仄平平仄仄平平韻仄仄平平仄仄句平仄平平韻

格三
雙調一百八字，前段十一句四平韻，後段十句四平韻
劉天迪
擁孤衾　正朔風淒緊　氈帳夜驚寒　春夢無憑　秋期又誤　迢遞煙水雲山　斷腸處　黃茅瘴雨
仄平平句仄仄平平仄句平仄仄平平韻平仄平平句平平仄仄句平仄平仄平平韻仄平仄讀平平仄仄句
恨驄馬　憔悴只空還　揉翠盟孤　啼紅怨切　暗老朱顏
仄平仄讀平仄仄平平韻平仄平平句平平仄仄句仄仄平平韻
堪歎揚州十載　甚倡條冶葉　不省春殘　蔡琰悲笳　昭君怨曲　何預當日悲歡　漫贏得　西鄰倦客
平仄平平仄仄句仄平平仄仄句仄仄平平韻仄仄平平句平平仄仄句平仄平仄平平韻仄平仄讀平平仄仄句
空惆悵　今古上眉端　夢破梅花　角聲又報更闌
平平仄讀平仄仄平平韻仄仄平平句仄平仄仄平平韻

格四
雙調一百八字，前段十一句四仄韻，後段十句五仄韻
《樂府雅詞》無名氏
斷雲漏日　青陽布　漸入融和天氣　糝綴夭桃　金妝垂柳　妝點亭臺佳致　曉露染　風裁雨暈
仄平仄仄句平平仄句仄仄平平平仄韻仄仄平平句平平平仄句平仄平平平仄韻仄仄仄讀平平仄仄句
是絕豔　偏稱化工美　向此際會　未教一萼　紅開鮮蕊
仄仄仄讀平仄仄平仄韻仄仄仄仄句仄平仄仄句平平平仄韻
迤邐漸成春意　放妖容秀色　天真難比　香上蜂須　粉沾蝶翅　忍把芳心縈碎　爭似便　移歸深院
平仄仄平平仄韻仄平平仄仄句平平平仄韻平仄平平句仄平仄仄句仄仄平平平仄韻平仄仄讀平平平仄句
將綠蓋青幃護風裏　恁時節　占斷與　偎紅倚翠
平仄仄平平仄平仄韻仄平仄句仄仄仄讀平平仄仄韻

