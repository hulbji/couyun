秋風清
單調三十字，六句四平韻
李白
秋風清　秋月明　落葉聚還散　寒鴉棲復驚　相思相見知何日　此時此夜難為情
平平平韻平仄平韻仄仄仄平仄句平平平仄平韻平平平仄平平仄句仄平仄仄平平平韻

格二
單調三十字，六句三平韻
寇準
波渺渺　柳依依　孤邨芳草遠　斜日杏花飛　江南春盡離腸斷　蘋滿汀洲人未歸
平仄仄句仄平平韻平平平仄仄句平仄仄平平韻平平平仄平平仄句平仄平平平仄平韻

格三
單調三十字，六句四仄韻
劉長卿
新安路　人來去　早潮復晚潮　明日知何處　潮水無情亦解歸　自憐長在新安住
平平仄韻平平仄韻仄平仄仄平句平仄平平仄韻平仄平平仄仄平句仄平平仄平平仄韻

