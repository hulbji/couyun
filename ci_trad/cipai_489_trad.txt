東風齊著力
雙調九十二字，前段十句四平韻，後段九句五平韻
胡浩然
殘臘收寒　三陽初轉　已換年華　東君律管　迤邐到山家　處處笙簧鼎沸　排佳宴　坐列仙娃
平仄平平句平平平仄句仄仄平平韻平平仄仄句仄仄仄平平韻仄仄平平仄仄句平平仄讀仄仄平平韻
花叢裏　金爐滿爇　龍麝煙斜
平平仄句平平仄仄句平仄平平韻
此景轉堪誇　深意祝　壽山福海增加　玉觥滿泛　且莫厭流霞　幸有迎春綠醑　銀瓶浸　幾朵梅花
仄仄仄平平韻平仄仄讀仄平仄仄平平韻仄平仄仄句仄仄仄平平韻仄仄平平仄仄句平平仄讀仄仄平平韻
休辭醉　園林秀色　百草萌芽
平平仄句平平仄仄句仄仄平平韻

