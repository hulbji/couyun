臨江仙引
雙調七十四字，前段十句四平韻，後段六句三平韻
柳永
渡口　向晚　乘瘦馬　陟崇岡　西郊又送秋光　對暮山橫翠　襯殘葉飄黃　憑高念遠　素景楚天
仄仄句仄仄句平中仄句仄平平韻平平仄仄平平韻仄仄平平仄句仄平仄平平韻中平中仄句仄仄仄中句
無處不淒凉
平仄仄平平韻
香閨別來無信息　雲愁雨恨難忘　指帝城歸路　但煙水茫茫　凝情望斷淚眼　盡日獨立斜陽
中中中平平仄仄句平平仄仄平平韻仄仄平平仄句仄平仄平平韻平平仄仄仄仄句仄中仄仄平平韻

格二
雙調七十四字，前段十句兩仄韻、四平韻，後段六句三平韻
柳永
上國　　去客　停飛蓋　促離筵　　長安古道綿綿　見岸花啼露　對堤柳愁煙　物情人意　向此觸目
仄仄仄韻仄仄韻平平仄句仄平平平韻平平仄仄平平韻仄仄平平仄句仄平仄平平韻仄平平仄句仄仄仄仄句
無處不淒然
平仄仄平平韻
醉擁征驂猶竚立　盈盈淚眼相看　况繡幃人靜　更山館春寒　今宵怎向漏永　頓成兩處孤眠
仄仄平平平仄仄句平平仄仄平平韻仄仄平平仄句仄平仄平平韻平平仄仄仄仄句仄平仄仄平平韻

