愛月夜眠遲慢
雙調一百四字，前後段各十句、四平韻
《高麗史·樂志》無名氏
禁鼓初敲　覺六街夜悄　車馬人稀　幕天澄淡　雲收霧卷　亭亭皎月如珪　冰輪碾出遙空　照臨千里無私
仄仄平平句仄仄平仄仄句平仄平平韻仄平平仄句平平仄仄句平平仄仄平平韻平平仄仄平平句仄平平仄平平韻
最堪憐　有清風　送得丹桂香微
仄平平讀仄平平句仄仄平仄平平韻
唯願素魄長圓　把流霞對飲　滿泛觥卮　醉憑闌處　賞翫不忍　辜負好景良時　清歌妙舞連宵
平仄仄仄平平句仄平平仄仄句仄仄平平韻仄平平仄句仄仄仄仄句平仄仄仄平平韻平平仄仄平平句
踟躕懶入羅幃　任佳人　儘嗔我　愛月每夜眠遲
平平仄仄平平韻仄平平讀仄平仄句仄仄仄仄平平韻

