怨回紇
雙調四十字，前後段各四句、兩平韻
皇甫松
祖席駐征棹　開帆候信潮　隔筵桃葉泣　吹管杏花飄
仄仄中平仄句平平仄仄平韻中平中仄仄句中仄中平平韻
船去鷗飛閣　人歸塵上橋　別離惆悵淚　江路濕紅蕉
平仄平平仄句平平中仄平韻中平平仄仄句平仄仄平平韻

格二
單調四十字，六句四平韻
《樂府詩集》無名氏
曾聞瀚海使難通　幽閨少婦罷裁縫　緬想邊庭征戰苦　誰能對鏡冶愁容　久戍人將老　須臾變作白頭翁
平平仄仄仄平平韻平平仄仄仄平平韻仄仄平平平仄仄句平平仄仄仄平平韻仄仄平平仄句平平仄仄仄平平韻

