三臺（大曲）
三段一百七十一字，前一段九句五仄韻，後兩段各八句，五仄韻
万俟咏
見梨花初帶夜月　海棠半含朝雨　內苑春　不禁過青門　御溝漲　潛通南浦　東風靜　細柳垂金縷
仄平平平仄仄仄句仄平仄平平仄韻仄仄平讀仄仄仄平平句仄平仄讀平平平仄韻平平仄句仄仄平平仄韻
望鳳闕　非煙非霧　好時代　朝野多歡　遍九陌　太平簫鼓
仄仄仄讀平平平仄韻仄平仄讀平仄平平句仄仄仄讀仄平平仄韻
乍鶯兒百囀斷續　燕子飛來飛去　近綠水　臺榭映秋千　鬭草聚　雙雙遊女　餳香更　酒冷踏青路
仄平平仄仄仄仄句仄仄平平平仄韻仄仄仄讀平仄仄平平句仄仄仄讀平平平仄韻平平仄讀仄仄仄平仄韻
曾暗識　夭桃朱戶　向晚驟　寶馬雕鞍　醉襟惹　亂花飛絮
平仄仄讀平平平仄韻仄仄仄讀仄仄平平句仄平仄讀仄平平仄韻
正輕寒輕暖漏永　半陰半晴雲暮　禁火天　已是試新妝　歲華到　三分佳處　清明看　漢宮傳蠟炬
仄平平平仄仄仄句仄平仄平平仄韻仄仄平讀仄仄仄平平句仄平仄讀平平平仄韻平平仄讀仄平平仄仄韻
散翠煙　飛入槐府　斂兵衛　閶闔門開　住傳宣　又還休務
仄仄平讀平仄平仄韻仄平仄讀平仄平平句仄平平讀仄平平仄韻

