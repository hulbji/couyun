江城子慢
雙調一百九字，前段九句七仄韻，後段九句六仄韻
呂渭老
新枝媚斜日　花徑霽　晚碧泛紅滴　近寒食　蜂蝶亂　點檢一城春色　倦遊客　門外昏鴉啼夢破
中平仄平仄韻平仄仄讀中中仄平仄韻仄平仄韻平中仄讀仄仄中平平仄韻仄平仄韻中仄平平平仄仄句
春心似　遊絲飛遠碧　燕子又語斜檐　行雲自沒消息
平平仄讀平平平仄仄韻仄中仄仄平平句平平仄仄平仄韻
當時烏絲夜語　約桃花時候　同醉瑤瑟　甚端的　看看是　榆莢楊花飛擲　怎忘得　斜倚紅樓回淚眼
平平平平仄仄句仄平平中仄句平仄平仄韻仄平仄韻平平仄讀中仄平平平仄韻仄平仄韻平仄平平平仄仄句
天如水　沈沈連翠璧　想伊不整啼妝影簾側
平平仄讀平平平仄仄韻仄平中仄平平仄平仄韻

格二
雙調一百十字，前後段各九句、七仄韻
蔡松年
紫雲點楓葉　崖樹小　婆娑歲寒節　占高潔　纖苞暖　釀出梅魂蘭魄　照濃碧　茗盌添春花氣重
仄平仄平仄韻平仄仄讀平平仄平仄韻仄平仄韻平平仄讀仄仄平平平仄韻仄平仄韻仄仄平平平仄仄句
芸窗晚　濛濛浮霽月　小眠鼻觀先通　廬山舊夢清絕
平平仄讀平平平仄仄韻仄平仄仄平平句平平仄仄平仄韻
蕭閒平生淡泊　獨芳溫一念　猶未衰歇　種種陳跡　而今老　但覓茶煙禪榻　寄閒寂　風外天花無夢也
平平平平仄仄韻仄平平仄仄句平仄平仄韻仄仄平仄韻平平仄讀仄仄平平平仄韻仄平仄韻平仄平平平仄仄句
鴛鴦債　從渠千萬劫　夜寒回施幽香與愁客
平平仄讀平平平仄仄韻仄平平仄平平仄平仄韻

