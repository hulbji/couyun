蘭陵王
三段一百三十一字，前段十句六仄韻，中段八句五仄韻，後段九句六仄韻
秦觀
雨初歇　簾卷一鈎淡月　望河漢　幾點疏星　冉冉纖雲度林樾　此景清更絕　誰念溫柔蘊結
仄平仄韻平仄仄平仄仄韻仄平仄句仄仄平平句仄仄平平仄平仄韻仄仄平仄仄韻平仄平平仄仄韻
孤燈暗　獨步華堂　蟋蟀莎階弄時節
平平仄句仄仄平平句仄仄平平仄平仄韻
沈思恨難說　憶花底相逢　親贈羅纈　春鴻秋雁輕離別　擬尋箇錦鱗　寄將尺素　又恐煙波路隔越
平平仄平仄韻仄平仄平平句平仄平仄韻平平平仄平平仄韻仄平仄仄平句仄平仄仄句仄仄平平仄仄仄韻
歌殘唾壺缺
平平仄平仄韻
淒咽　意空切　但醉損瓊巵　望斷瑤闕　御溝曾記流紅葉　待何時重見　霓裳聽徹　綵樓天遠
平仄韻仄平仄韻仄仄仄平平句仄仄平仄韻仄平平仄平平仄韻仄平平平仄句平平仄仄韻仄平平仄句
夜夜襟袖染啼血
仄仄平仄仄平仄韻

格二
三段一百三十字，前段十一句七仄韻，中段八句五仄韻，後段十句六仄韻
周邦彥
柳陰直　煙裏絲絲弄碧　隋堤上　曾見幾番　拂水飄綿送行色　登臨望故國　誰惜　京華倦客
中平仄韻中仄平平仄仄韻平平仄句平仄中平句中仄平中仄平仄韻中平仄中仄韻平仄韻平平仄仄韻
長亭路　年去歲來　應折柔條過千尺
平平仄句中仄仄平句中仄平平仄平仄韻
閒尋舊蹤跡　又酒趁哀絃　燈照離席　梨花榆火催寒食　愁一箭風快　半篙波暖　回頭迢遞便數驛
中平仄平仄韻仄中仄平中句中仄平仄韻中平中仄中平仄韻中中中中仄句中平中仄句平中中仄仄中仄韻
望人在天北
仄中中平仄韻
淒側　恨堆積　漸別浦縈回　津堠岑寂　斜陽冉冉春無極　念月榭攜手　露橋吹笛　沈思前事
中仄韻仄平仄韻仄中仄平平句中中平仄韻中平中仄平平仄韻仄中中中中句中平中仄韻中中中中句
似夢裏　淚暗滴
仄中仄句仄中仄韻

格三
三段一百三十字，前段十句六仄韻，中段八句五仄韻，後段十句四仄韻、一疊韻
辛棄疾
一丘壑　老子風流占却　茅檐上　松月掛雲　脈脈石泉透山脚　尋思前事錯　惱殺晨猿夜鶴
仄平仄韻仄仄平平仄仄韻平平仄句平仄仄平句仄仄仄平仄平仄韻平平平仄仄韻仄仄平平仄仄韻
終須是　鄧禹輩人　錦繡麻䪗坐黃閣
平平仄句仄仄仄平句仄仄平平仄平仄韻
長歌自深酌　看天闊鳶飛　淵靜魚躍　西風黃菊香噴薄　悵日暮雲合　佳人何處　紉蘭結佩帶杜若
平平仄平仄韻仄平仄平平句平仄平仄韻平平平仄平平仄韻仄仄仄平仄句平平平仄句平平仄仄仄仄仄韻
入江海會約
仄平仄仄仄韻
遇合　事難托　莫擊磬門前　荷蕢人過　仰天大笑冠簪落　待說與窮達　不須疑著　古來賢者
仄仄句仄平仄韻仄仄仄平平句仄仄平仄句仄平仄仄平平仄韻仄仄仄平仄句仄平平仄韻仄平平仄句
進亦樂　退亦樂
仄仄仄韻仄仄仄疊

格四
三段一百三十字，前段十句六仄韻，中段八句五仄韻，後段十句六仄韻
陳允平
古堤直　隔水輕盈颺碧　東風路　還是舞煙眠露　年年自春色　紅塵遍京國　留滯高陽醉客
仄平仄韻仄仄平平仄仄韻平平仄句平仄仄平平仄句平平仄平仄韻平平仄平仄韻平仄平平仄仄韻
斜陽外　千縷翠條　仿佛流鶯度金尺
平平仄句平仄仄平句仄仄平平仄平仄韻
長亭半陳跡　記曾繫征鞍　頻護歌席　匆匆江上又寒食　回首處　應念舊曾攀折　依然離恨遍西驛
平平仄平仄韻仄平仄平平句平仄平仄韻平平平仄仄平仄韻平仄仄句平仄仄平平仄句平平平仄仄平仄韻
倦游尚南北
仄平仄平仄韻
惻惻　怨懷積　漸楚榭寒收　隋苑春寂　顰眉不盡相思極　想人在何處　倚闌橫笛　閒情似絮
仄仄韻仄平仄韻仄仄仄平平句平仄平仄韻平平仄仄平平仄韻仄平仄平仄句仄平平仄韻平平仄仄句
更那聽　夜雨滴
仄仄仄句仄仄仄韻

格五
三段一百三十字，前段十句六仄韻，中段九句七仄韻，後段十句六仄韻
劉辰翁
送春去　春去人間無路　秋千外　芳草連天　誰遣風沙暗南浦　依依甚意緒　漫憶海門飛絮
仄平仄韻平仄平平平仄韻平平仄句平仄平平句平仄平平仄平仄韻平平仄仄仄韻仄仄仄平平仄韻
亂鴉過　斗轉城荒　不見來時試燈處
仄平仄句仄仄平平句仄仄平平仄平仄韻
春去　最誰苦　但箭雁沈邊　梁燕無主　杜鵑聲裏長門暮　想玉樹彫霜　淚盤如露　咸陽送客屢回顧
平仄韻仄平仄韻仄仄仄平平句平仄平仄韻仄平平仄平平仄韻仄仄仄平平句仄平平仄韻平平仄仄仄平仄韻
斜日未能度
平仄仄平仄韻
春去　尚來否　正江令恨別　庾信愁賦　蘇堤盡日風和雨　歎神遊故國　花記前度　人生流落
平仄韻仄平仄韻仄平仄仄仄句仄仄平仄韻平平仄仄平平仄韻仄平平仄仄句平仄平仄韻平平平仄句
顧孺子　共夜語
仄仄仄句仄仄仄韻

