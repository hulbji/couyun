卜算子慢
雙調八十九字，前段八句四仄韻，後段八句五仄韻
柳永
江楓漸老　汀蕙半彫　滿目敗紅衰翠　楚客登臨　正是暮秋天氣　引疏碪　斷續殘陽裏　對晚景
平平仄仄句平仄仄平句仄仄仄平平仄韻中仄平平句中仄仄平平仄韻仄平平讀仄仄平平仄韻仄中中讀
傷懷念遠　新愁舊恨相繼
平平仄仄句平平仄仄平仄韻
脈脈人千里　念兩處風情　萬重煙水　雨歇天高　望斷翠峰十二　盡無言　誰會憑高意　縱寫得
仄仄平平仄韻仄仄仄平平句仄平平仄韻仄仄平平句仄中仄平中仄韻中平平讀中仄平平仄韻仄仄中讀
離腸萬種　奈歸鴻難寄
平平仄仄句仄平平中仄韻

格二
雙調九十三字，前段九句五仄韻，後段九句六仄韻
張先
溪山別意　煙樹去程　日落采蘋春晚　欲上征鞍　更掩翠簾回面　相眄　惜彎彎淺黛長長眼
平平仄仄句平仄仄平句仄仄仄平平仄韻仄仄平平句仄仄仄平平仄韻平仄韻仄平平仄仄平平仄韻
奈畫閣歡遊　也學狂花亂絮輕散
仄仄仄平平句仄仄平平仄仄平仄韻
水影橫池館　對靜夜無人　月高雲遠　一晌凝思　兩眼淚痕還滿　難遣　恨私書　又逐東風斷
仄仄平平仄韻仄仄仄平平句仄平平仄韻仄仄平平句仄仄仄平平仄韻平仄韻仄平平讀仄仄平平仄韻
縱夢澤　層樓萬丈　望湖城那見
仄仄仄讀平平仄仄句仄平平仄仄韻

