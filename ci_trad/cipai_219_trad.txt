迎春樂
雙調五十二字，前段四句四仄韻，後段四句三仄韻
柳永
近來憔悴人驚怪　為別後　相思煞　我前生　負汝愁煩債　便苦恁　難開解
中平中仄平平仄韻中中中讀中平仄韻仄平平讀仄仄平平仄韻中仄仄讀平平仄韻
良夜永　牽情無奈　錦被裏　餘香猶在　怎得依前燈下　恣意憐嬌態
中仄仄讀中平中仄韻中中仄讀中平平仄韻仄仄平平中仄句仄仄平平仄韻

格二
雙調五十三字，前段四句四仄韻，後段四句三仄韻
晏殊
長安紫陌春歸早　嚲垂楊　染芳草　被啼鶯　語燕催清曉　正好夢　頻驚覺
平平仄仄平平仄韻仄平平讀仄平仄韻仄平平讀仄仄平平仄韻仄仄仄讀平平仄韻
當此際　青樓臨大道　幽會處　兩情多少　莫惜明珠百琲　占取長年少
平仄仄讀平平平仄仄韻平仄仄讀仄平平仄韻仄仄平平仄仄句仄仄平平仄韻

格三
雙調五十一字，前段四句四仄韻，後段四句三仄韻
秦觀
菖蒲葉葉知多少　惟有箇　蜂兒妙　雨晴紅粉齊開了　露一點　嬌黃小
平平仄仄平平仄韻平仄仄讀平平仄韻仄平平仄平平仄韻仄仄仄讀平平仄韻
早是被　曉風力暴　更春共　斜陽俱老　怎得花香深處　作箇蜂兒抱
仄仄仄讀仄平仄仄韻仄平仄讀平平平仄韻仄仄平平平仄句仄仄平平仄韻

格四
雙調五十一字，前段四句四仄韻，後段四句三仄韻
楊无咎
新來特特更門地　都收拾　山和水　看明年　事事如意　迎福祿　俱來至
平平仄仄平平仄韻平平仄讀平平仄韻仄平平讀仄仄平仄韻平仄仄讀平平仄韻
莫管明朝添一歲　儘同向　尊前沈醉　且共唱　迎春樂　祝母千秋歲
仄仄平平平仄仄韻仄平仄讀平平平仄韻仄仄仄讀平平仄句仄仄平平仄韻

格五
雙調五十一字，前段四句四仄韻，後段四句三仄韻
賀鑄
雲鮮日嫩東風軟　雪初融　水清淺　低鬟舞按迎春遍　似飛動　釵頭燕
中平仄仄平平仄韻仄平平讀仄平仄韻中平中仄平平仄韻中中仄讀平平仄韻
漫折梅花曾寄遠　問誰為　倚樓淒怨　身伴未歸鴻　猶顧戀　江南暖
中仄中平平仄仄韻中中仄讀仄平平仄韻中仄中中平句中中仄讀平平仄韻

格六
雙調五十一字，前後段各四句、三仄韻
《高麗史·樂志》無名氏
神州麗景春先到　看看是　韶光早　園林深處東風過　紅杏裏　鶯聲好
平平仄仄平平仄韻平平仄讀平平仄韻平平平仄平平仄句平仄仄讀平平仄韻
漠漠青煙遠遠道　觸目是　綠楊芳草　莫惜醉重遊　逡巡又　年華老
仄仄平平仄仄仄韻仄仄仄讀仄平平仄韻仄仄仄平平句平平仄讀平平仄韻

格七
雙調五十二字，前段四句四仄韻，後段五句三仄韻
周邦彥
清池小圃開雲屋　結春伴　往來熟　憶年時　縱酒杯行速　看月上　歸禽宿
平平仄仄平平仄韻中中仄讀中平仄韻仄中平讀仄仄平平仄韻中仄仄讀中平仄韻
牆裏修篁森似束　記名字　曾刊新綠　見說別來長　冷翠蘚　封寒玉
中仄中平平仄仄韻中中仄讀中平中仄韻中仄仄平平句中中仄句平平仄韻

