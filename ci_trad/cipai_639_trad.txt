喜朝天
雙調一百一字，前段十句五平韻，後段十句四平韻
張先
曉雲開　睨仙館陵虛　步入蓬萊　玉宇瓊甃　對青林近　歸鳥徘徊　風月從今清暑　帶江山野色助詩才
仄平平韻仄平仄平平句仄仄平平韻仄仄平仄句仄平平仄句平仄平平韻平仄平平中仄句仄平平中中仄平平韻
蕭鼓宴　璇題寶字　浮動持杯
平仄仄讀中平中仄句平仄平平韻
天多送目無際　識渡舟帆小　時見潮回　故國千里　共十萬室　日日春臺　睢社朝京未遠　正和羹
平平仄仄平仄句仄仄平平仄句平仄平平韻仄仄平仄句仄仄仄仄句仄仄平平韻中仄平平仄仄句仄平中讀
民口渴鹽梅　佳景在　吳儂還望　分閫重來
平中仄平平韻平中仄讀平平平仄句中仄平平韻

格二
雙調一百三字，前段十句五平韻，後段十句四平韻
晁補之
眾芳殘　海棠正輕盈　綠鬢朱顏　碎錦繁繡　更柔柯映碧　纖縐勻殷　誰與將紅間白　采熏籠
仄平平韻仄平仄平平句仄仄平平韻仄仄平仄句仄平平仄仄句平仄平平韻平仄平平仄仄句仄平平讀
仙衣覆斑斕　如有意　淡妝濃抹　斜倚闌干
平平仄平平韻平仄仄讀仄平平仄句平仄平平韻
妖饒向晚春後　慣困敧晴景　愁怕朝寒　縱有狂雨　便離披瘦損　不奈幽閒　素李來禽總俗
平平仄仄平仄句仄仄平平仄句平仄平平韻仄仄平仄句仄平平仄仄句仄仄平平韻仄仄平平仄仄句
謾遮映　終羞格疏頑　誰來顧　斜風教舞　月下庭間
仄平仄讀平平仄平平韻平平仄讀平平平仄句仄仄平平韻

