酷相思
雙調六十六字，前後段各五句，四仄韻、一疊韻
程垓
月掛霜林寒欲墜　正門外　催人起　奈離別　如今真箇是　欲住也　留無計　欲去也　來無計
仄仄平平平仄仄韻仄平仄讀平平仄韻仄平仄讀平平平仄仄韻仄仄仄讀平平仄韻仄仄仄讀平平仄疊
馬上離情衣上淚　各自箇　供憔悴　問江路　梅花開也未　春到也　須頻寄　人到也　須頻寄
仄仄平平平仄仄韻仄仄仄讀平平仄韻仄平仄讀平平平仄仄韻平仄仄讀平平仄韻平仄仄讀平平仄疊

