西吳曲
雙調一百五字，前段八句五仄韻，後段十一句四仄韻
劉過
說襄陽　舊事重省　記銅駝巷陌　醉還醒　笑鶯花別後　劉郎憔悴萍梗　倦客天涯　還買箇
仄平平讀仄仄平仄韻仄平平仄仄讀仄平仄韻仄平平仄仄句平平平仄平仄韻仄仄平平句平仄仄讀
西風輕艇　便欲訪　騎馬山翁　問峴首　那時風景
平平平仄韻仄仄仄讀平仄平平句仄仄仄讀仄平平仄韻
楚王城裏　知幾度經過　摩挲故宮柳癭　慢弔景　冷煙衰草淒迷　傷心興廢　賴有陽春古郢
仄平平仄句平仄仄平平句平平仄平仄仄韻仄仄仄韻仄平平仄平平句平平平仄句仄仄平平仄仄韻
乾坤誰望　六百里路中原　空老盡英雄　腸斷劍鋒冷
平平平仄句仄仄仄仄平平句平仄仄平平句平仄仄平仄韻

