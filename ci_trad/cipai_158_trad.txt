朝中措
雙調四十八字，前段四句三平韻，後段五句兩平韻
歐陽修
平山闌檻倚晴空　山色有無中　手種堂前垂柳　別來幾度春風
中平中仄仄平平韻中仄仄平平韻中仄中平中仄句中平中仄平平韻
文章太守　揮毫萬字　一飲千鐘　行樂直須年少　尊前看取衰翁
中平中仄句中平中仄句中仄平平韻中仄中平中仄句中平中仄平平韻

格二
雙調四十八字，前後段各四句、三平韻
辛棄疾
年年金蕊豔西風　人與菊花同　霜鬢經春曾綠　仙姿不飲長紅
平平平仄仄平平韻平仄仄平平韻平仄平平平仄句平平仄仄平平韻
焚香度日盡從容　笑語調兒童　一歲一杯為壽　從今更數千鐘
平平仄仄仄平平韻仄仄仄平平韻仄仄仄平平仄句平平仄仄平平韻

格三
雙調四十八字，前段四句三平韻，後段四句兩平韻
趙長卿
荷錢浮翠點前溪　梅雨日長時　恰是清和天氣　雕鞍又作分攜
平平平仄仄平平韻平仄仄平平韻仄仄平平平仄句平平仄仄平平韻
別來幾日愁心折　針線小蠻衣　羞對綠陰庭院　銜泥燕燕于飛
仄平仄仄平平仄句平仄仄平平韻平仄仄平平仄句平平仄仄平平韻

格四
雙調四十九字，前段四句三平韻，後段五句兩平韻
蔡伸
章臺楊柳自依依　飛絮送春歸　院宇日長人靜　園林綠暗紅稀
平平平仄仄平平韻平仄仄平平韻仄仄仄平平仄句平平仄仄平平韻
庭前花謝了　行雲散後　物是人非　惟有一襟清淚　憑闌灑遍殘枝
平平平仄仄句平平仄仄句仄仄平平韻平仄仄平平仄句平平仄仄平平韻

