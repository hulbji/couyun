茶瓶兒
雙調五十六字，前段五句四仄韻，後段五句五仄韻
李元膺
去年相逢深院宇　海棠下　曾歌金縷　歌罷花如雨　翠羅衫上　點點紅無數
仄平平平平仄仄韻仄平仄讀平平平仄韻平仄平平仄韻仄平平仄句仄仄平平仄韻
今歲重尋攜手處　空物是人非春暮　回首青雲路　亂英飛絮　相逐東風去
平仄平平平仄仄韻平仄仄平平平仄韻平仄平平仄韻仄平平仄韻平仄平平仄韻

格二
雙調五十四字，前後段各四句、四仄韻
趙彥端
淡月華燈春夜　送東風　柳煙梅麝　寶釵宮髻連嬌馬　似記得　帝鄉遊冶
仄仄平平平仄韻仄平平讀仄平平仄韻仄平平仄平平仄韻仄仄仄讀仄平平仄韻
悅親戚之情話　况溪山　坐中如畫　凌波微步人歸也　看酒醒　鳳鸞誰跨
仄平仄平平仄韻仄平平讀仄平平仄韻平平平仄平平仄韻仄仄仄讀仄平平仄韻

格三
雙調五十四字，前段四句四仄韻，後段五句四仄韻、一疊韻
石孝友
相對盈盈一水　多聲價　問名得字　剛能見也還拋棄　孤負了　萬紅千翠
中仄中平中仄韻中中仄讀仄平中仄韻中平中仄平平仄韻平仄仄讀仄平平仄韻
留無計　來無計　悶厭厭　幾何况味　而今若沒些兒事　却枉了　做人一世
平平仄韻平中仄疊仄平中讀仄平中仄韻平平中仄平平仄韻仄仄仄讀仄平中仄韻

