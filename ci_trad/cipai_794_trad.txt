十二時慢
三段一百三十字，前段十一句五仄韻，中段八句三仄韻，後段八句四仄韻
柳永
晚晴初　淡煙籠月　風透蟾光如洗　覺翠帳　凉生秋思　漸入微寒天氣　敗葉敲窗　西風滿院
仄平平句仄平平仄句平仄平平中仄韻仄仄仄讀平平中仄韻仄仄平平中仄韻中仄平平句平平中仄句
睡不成還起　更漏咽　滴破憂心　萬感並生　都在離人愁耳
仄仄平平仄韻中仄仄讀中仄平平句仄仄中平句平仄中平平仄韻
天怎知　當時一句　做得十分縈繫　夜永有時　分明枕上　覷著孜孜地　燭暗時酒醒　元來又是夢裏
平仄平句平平中仄句仄仄仄平平仄韻中仄仄平句中平中仄句中仄平平仄韻仄仄平仄仄句中平中仄中仄韻
睡覺來　披衣獨坐　萬種無憀情意　怎得伊來　重諧連理　再整餘香被　祝告天發願　從今永無拋棄
仄中平句中平中仄句中仄平平平仄韻仄仄平平句中平平仄韻仄仄平平仄韻仄中平仄仄句平平仄平平仄韻

格二
雙調九十一字，前段十句四仄韻，後段六句三仄韻
朱雍
粉痕輕　謝池泛玉　波浸琉璃初暖　覩靚芳　塵冥春浦　水曲漣漪遙岸　麝氣柔　雲容影淡
仄平平句仄平仄仄句平仄平平平仄韻仄仄平讀平平平仄句仄仄平平平仄韻仄仄平讀平平仄仄句
正日邊寒淺　閒院寂　幽管聲中　萬感並生　心事曾陪瓊宴
仄仄平平仄韻平仄仄讀平仄平平句仄仄仄平句平仄平平平仄韻
春暗南枝依舊　但得當初繾綣　晝永亂英繽紛　解佩映人輕盈面　香暗酒醒處　年年共副良願
平仄平平平仄句仄仄平平仄仄韻仄仄仄平平平句仄仄仄平平平仄韻平仄仄平仄句平平仄仄平仄韻

格三
三段一百四十一字，前段十一句七仄韻，中段八句四仄韻，後段十句四仄韻
葛長庚
素馨花　在枝無幾　秋入闌干十二　那茉莉　如今已矣　祇有蘭英菊蕊　霜蟹年時　香橙天氣
仄平平句仄平平仄韻平仄平平仄仄韻仄仄仄讀平平仄仄韻仄仄平平仄仄韻平仄平平句平平平仄韻
總是悲秋意　問宋玉　當日如何　對此淒凉　風月怎生存濟
仄仄平平仄韻仄仄仄讀平仄平平句仄仄平平句平仄仄平平仄韻
還未知　幽人心事　望得眼穿心碎　青鳥不來　彩鸞何處　雲鎖三山翠　是碧霄有路　要歸歸又無計
平仄平句平平平仄韻仄仄仄平平仄韻平仄仄平句仄平平仄句平仄平平仄韻仄仄平仄仄句仄平平仄平仄韻
奈何他　水長天遠　身又何曾生翅　手撚芙蓉　耳聽鴻雁　怕有丹書至　縱人間富貴　一歲復一歲
仄平平句仄平平仄句平仄平平平仄韻仄仄平平句仄平平仄句仄仄平平仄韻仄平平仄仄句仄仄仄仄仄韻
此心終日繞香盤　在篆畦兒裏
仄平平仄仄平平句仄仄平平仄韻

格四
雙調一百二十五字，前段十四句十一平韻，後段十四句九平韻
《宋史·樂志》無名氏
聖明代　海縣澄清　惠化洽寰瀛　時康歲足　治定武成　遐邇賀昇平　嘉壇上　昭事神靈　薦明誠
仄平仄句仄仄平平韻仄仄仄平平韻平平仄仄句仄仄仄平韻平仄仄平平韻平平仄讀平仄平平韻仄平平韻
報本禪雲亭　俎豆列犧牲　宸心蠲潔　明德薦惟馨　紀鴻名　千載播天聲
仄仄仄平平韻仄仄仄平平韻平平平仄句平仄仄平平韻仄平平韻平仄仄平平韻
燔柴畢　雲馭回仙仗　慶鑾輅還京　八神扈蹕　四隩來庭　嘉氣覆重城　殊常禮　曠古難行
平平仄句平仄平平仄句仄平仄平平韻仄平仄仄句仄仄平平韻平仄仄平平韻平平仄讀仄仄平平韻
遇文明　仁恩蘇品彙　沛澤被簪纓　祥符錫祚　武庫永銷兵　育群生　景運保千齡
仄平平韻平平平仄仄句仄仄仄平平韻平平仄仄句仄仄仄平平韻仄平平韻仄仄仄平平韻

