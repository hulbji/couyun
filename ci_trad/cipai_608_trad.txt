月華清
雙調九十九字，前段十句五仄韻，後段十句六仄韻
洪瑹
花影搖春　蟲聲吟暮　九霄雲幕初卷　誰駕冰蟾　擁出桂輪天半　素魄映　青瑣窗前　皓彩散
中仄平平句平平平仄句仄中平中平仄韻中仄平平句仄仄仄平平仄韻中中仄讀中仄平平句中仄仄讀
畫闌干畔　凝眄　見金波滉漾　分輝鵲殿
中平中仄韻中仄韻仄平平中仄句中平中仄韻
况是風柔夜暖　正燕子新來　海棠微綻　不似秋光　只照離人腸斷　恨無奈　利鎖名繮　誰為喚
中仄中平中仄韻仄仄中中平句中中平仄韻中仄平平句中仄中平平仄韻中中仄讀中仄平平句中仄仄讀
舞裙歌扇　吟翫　怕銅壺催曉　玉繩低轉
中平中仄韻中仄韻仄平平中仄句中平中仄韻

