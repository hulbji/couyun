曲遊春
雙調一百二字，前段十句五仄韻，後段十一句七仄韻
周密
禁苑東風外　颺暖絲晴絮　春思如織　燕約鶯期　惱芳情偏在　翠深紅隙　漠漠香塵隔　沸十里
中仄平平仄句仄中平平仄句平仄平仄韻仄仄平平句仄中平中仄句中平平仄韻仄仄平平仄韻中仄仄讀
亂絲叢笛　看畫船　盡入西泠　閒却半湖春色
仄平平仄韻仄仄平讀仄仄平平句平中仄中平仄韻
柳陌　新煙凝碧　映簾底宮眉　堤上游勒　輕暝籠煙　怕梨雲夢冷　杏香愁羃　歌管酬寒食
仄仄韻平平中仄韻仄中仄平平句平仄平仄韻中仄平平句中平平仄仄句中平平仄韻中仄平平仄韻
奈蝶怨　良宵岑寂　正恁醉月搖花　怎生去得
仄仄仄讀中平中仄韻中仄中仄平平句中平仄仄韻

格二
雙調一百三字，前段十句五仄韻，後段十一句七仄韻
施岳
畫舸西泠路　占柳陰花影　芳意如織　小楫衝波　度麴塵扇底　粉香簾隙　岸轉斜陽隔　又過盡
仄仄平平仄句仄仄平平仄句平仄平仄韻仄仄平平句仄仄平仄仄句仄平平仄韻仄仄平平仄韻仄仄仄讀
別船簫笛　傍斷橋　翠繞紅圍　相對半篙晴色
仄平平仄韻仄仄平讀仄仄平平句平仄仄平平仄韻
頃刻　千山暮碧　向沽酒樓前　猶繫金勒　乘月歸來　正梨花夜縞　海棠煙羃　院宇明寒食
仄仄韻平平仄仄韻仄平仄平平句平仄平仄韻平仄平平句仄平平仄仄句仄平平仄韻仄仄平平仄韻
醉乍醒　一庭春寂　任滿身　露濕東風　欲眠未得
仄仄仄讀仄平平仄韻仄仄平讀仄仄平平句仄平仄仄韻

格三
雙調一百一字，前段十句五仄韻，後段十句六仄韻
趙文
千樹玲瓏罩　正蒲風微過　梅雨新霽　客裏幽窗　算無春可到　和愁都閉　萬種人生計　應不似
平仄平平仄句仄平平平仄句平仄平仄韻仄仄平平句仄平平仄仄句平平平仄韻仄仄平平仄韻平仄仄讀
午天閒睡　起來踏碎松陰　蕭蕭欲動疑水
仄平平仄韻仄平仄仄平平句平平仄仄平仄韻
借問歸舟歸未　望柳色煙光　何處明媚　抖擻人間　除離情別恨　乾坤餘幾　一笑晴鳧起　酒醒後
仄仄平平平仄韻仄仄仄平平句平仄平仄韻仄仄平平句平平平仄仄句平平平仄韻仄仄平平仄韻仄仄仄讀
闌干獨倚　時見雙燕飛來　斜陽滿地
平平仄仄韻平仄平仄平平句平平仄仄韻

