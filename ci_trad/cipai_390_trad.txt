傳言玉女
雙調七十四字，前後段各八句、四仄韻
晁冲之
一夜東風　不見柳梢殘雪　御樓煙暖　對鼇山彩結　簫鼓向晚　鳳輦初回宮闕　千門燈火　九衢風月
中仄平平句中仄仄平平仄韻中中中中句仄平平中仄韻平中仄仄句中仄中平平仄韻中平中仄句中平平仄韻
繡閣人人　乍嬉遊　困又歇　豔妝初試　把朱簾半揭　嬌羞向人　手撚玉梅低說　相逢長是
中仄平平句仄中平讀仄仄仄韻中平中仄句仄中平中仄韻中中仄中句中仄中平平仄韻中平中仄句
上元時節
仄平平仄韻

格二
雙調七十四字，前後段各八句、四仄韻
曾覿
鳳闕龍樓　清夜月華初照　萬點星毬　護花梢寒峭　華胥夢裏　老去歡情終少　花愁酒悶　總消除了
仄仄平平句平仄仄平平仄韻仄仄平平句仄平平平仄韻平平仄仄句仄仄平平平仄韻平平仄仄句仄平平仄韻
紫陌嬉游　不是少年懷抱　珠簾十里　聽笙簫聲杳　幽期密約　暗想淺顰輕笑　良時莫負　玉山頻倒
仄仄平平句仄仄仄平平仄韻平平仄仄句仄平平平仄韻平平仄仄句仄仄仄平平仄韻平平仄仄句仄平平仄韻

格三
雙調七十三字，前後段各八句、四仄韻
《樂府雅詞》袁裪
眉黛輕分　慣學漢宮梳掠　豔容可畫　那精神怎貌　鮫綃映玉　鈿帶雙穿纓絡　歌音清麗　舞腰柔弱
平仄平平句仄仄仄平平仄韻仄平仄仄句仄平平仄仄韻平平仄仄句仄仄平平平仄韻平平平仄句仄平平仄韻
宴罷瑤池　御風跨皓鶴　鳳凰臺上　有蕭郎共約　一面笑開　向月斜褰珠箔　東園無限　好花羞落
仄仄平平句仄平仄仄仄韻仄平平仄句仄平平仄仄韻仄仄仄平句仄仄平平平仄韻平平平仄句仄平平仄韻

