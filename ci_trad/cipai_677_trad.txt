長相思慢
雙調一百三字，前段十一句六平韻，後段十句四平韻
柳永
畫鼓喧街　蘭燈滿市　皎月初照嚴城　清都絳闕夜景　風傳銀箭　露暖金莖　巷陌縱橫　過平康款轡
仄仄平平句平平中仄句中仄平仄平平韻平平仄仄仄仄句平平平仄句仄仄平平韻仄仄平平韻仄平平中仄句
緩聽歌聲　鳳燭熒熒　那人家　未掩香屏
仄仄平平韻仄仄平平韻仄平平讀仄仄平平韻
向羅綺叢中　認得依稀舊日　雅態輕盈　嬌波豔冶　巧笑依然　有意相迎　牆頭馬上　漫遲留
仄平仄平平句仄仄平平仄仄句仄仄平平韻平平仄仄句中仄平平句仄仄平平韻平平仄仄句仄平平讀
難寫深誠　又豈知　名宦拘檢　年來減盡風情
平仄平平韻仄中平讀平仄平仄句平平仄仄平平韻

格二
雙調一百三字，前段十一句六平韻，後段十一句四平韻
周邦彥
夜色澄明　天街如水　風力微冷簾旌　幽期再偶　坐久相看　纔喜欲歎還驚　醉眼重醒　映雕闌修竹
仄仄平平句平平平仄句平仄平仄平平韻平平仄仄句仄仄平平句平仄仄仄平平韻仄仄平平韻仄平平平仄句
共數流螢　細語輕盈　儘銀臺　掛蠟潛聽
仄仄平平韻仄仄平平韻仄平平讀仄仄平平韻
自初識伊家　便惜妖嬈豔質　美盼柔情　桃溪換世　鸞馭淩空　有願須成　遊絲蕩絮　任輕狂
仄平仄平平句仄仄平平仄仄句仄仄平平韻平平仄仄句平仄平平句仄仄平平韻平平仄仄句仄平平讀
相逐牽縈　但連環不解　流水長東　難負深盟
平仄平平韻仄平平仄仄句平仄平平句平仄平平韻

格三
雙調一百四字，前段十一句六平韻，後段九句五平韻
秦觀
鐵甕城高　蒜山渡闊　干雲十二層樓　開尊待月　掩箔披風　依然燈火揚州　綺陌南頭　記歌名宛轉
仄仄平平句仄平仄仄句中中中仄平平韻平平仄仄句仄仄平平句中平平仄平平韻仄仄平平韻仄平平中仄句
鄉號溫柔　曲檻俯清流　想花陰　誰繫蘭舟
中仄平平韻中仄仄平平韻仄平平讀中仄平平韻
念淒絕秦絃　感深荆賦　相望幾許凝愁　勤勤裁尺素　奈雙魚　難渡瓜洲　曉鑒堪羞　潘鬢短
仄中仄平平句仄平平仄句平中仄仄平平韻平平平中仄句仄平平讀中仄平平韻中仄平平韻平仄仄讀
吳霜漸稠　幸於飛　鴛鴦未老　不應同是悲秋
平平仄平韻仄平平讀平平仄仄句中平中仄平平韻

格四
雙調一百四字，前段十一句六平韻，後段九句四平韻
袁去華
葉舞殷紅　水搖瘦碧　隱約天際帆歸　寒鴉影裏　斷雁聲中　依然殘照輝輝　立馬看梅　試尋香嚼蕊
仄仄平平句仄平仄仄句仄仄平仄平平韻平平仄仄句仄仄平平句平平平仄平平韻仄仄平平韻仄平平仄仄句
醉折繁枝　山翠埽修眉　記人人　蹙黛愁時
仄仄平平韻平仄仄平平韻仄平平讀仄仄平平韻
歎客裏　光陰易失　霜侵短鬢　塵染征衣　陽臺雲歸後　到如今　重見無期　流怨清商　空細寫
仄仄仄讀平平仄仄句平平仄仄句平仄平平韻平平平平仄句仄平平讀平仄平平韻平仄平平句平仄仄讀
琴心向誰　更難將　愁隨夢去　相思惟有天知
平平仄平韻仄平平讀平平仄仄句平平平仄平平韻

