眼兒媚
雙調四十八字，前段五句三平韻，後段五句兩平韻
左譽
樓上黃昏杏花寒　斜月小闌干　一雙燕子　兩行歸雁　畫角聲殘
平仄平平仄平平韻中仄仄平平韻中平中仄句中平中仄句中仄平平韻
綺窗人在東風裏　灑淚對春閒　也應似舊　盈盈秋水　淡淡青山
中平中仄平平仄句中仄仄平平韻中平中仄句中平中仄句中仄平平韻

格二
雙調四十八字，前段五句三平韻，後段五句兩平韻
賀鑄
蕭蕭江上荻花秋　做弄許多愁　半竿落日　兩行新雁　一葉扁舟
中平中仄仄平平韻仄仄仄平平韻仄平仄仄句仄平平仄句仄仄平平韻
惜分長怕君先去　且待醉時休　今宵眼底　明朝心上　後日眉頭
仄平平仄平平仄句仄仄仄平平韻平平仄仄句平平平仄句仄仄平平韻

格三
雙調四十八字，前後段各五句、三平韻
趙長卿
南枝消息杳然間　寂寞倚雕闌　紫腰豔豔　青腰裊裊　風月俱閒
平平平仄仄平平韻仄仄仄平平韻仄平仄仄句平平仄仄句平仄平平韻
佳人環佩玉闌珊　作惡探花還　玉纖撚粟　櫻脣呵粉　愁點眉彎
平平平仄仄平平韻仄仄仄平平韻仄平仄仄句平平平仄句平仄平平韻

