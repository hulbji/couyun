憶帝京
雙調七十二字，前段六句四仄韻，後段七句四仄韻
柳永
薄衾小枕凉天氣　乍覺別離滋味　輾轉數寒更　起了還重睡　畢竟不成眠　一夜長如歲
中中中中平平仄韻仄仄仄平平仄韻中仄仄平平句仄仄平平仄韻仄仄仄平平句仄仄平平仄韻
也擬把　却回征轡　又爭奈　已成行計　萬種思量　多方開解　只恁寂寞厭厭地　繫我一生心
中仄仄讀中平平仄韻仄中仄讀中中中仄韻仄仄平平句平平中仄句仄仄中仄平平仄韻仄仄仄平平句
負你千行淚
仄仄平平仄韻

格二
雙調七十六字，前段六句四仄韻，後段七句六仄韻
黃庭堅
銀燭生花如紅豆　占好事　如今有　人醉曲屏深　借寶瑟　輕招手　一陣白蘋風　故滅燭　教相就
平仄平平平平仄韻平仄仄讀平平仄韻平仄仄平平句仄仄仄讀平平仄韻仄仄仄平平句仄仄仄讀平平仄韻
花帶雨　冰肌香透　恨啼鳥　轆轤聲曉　柳岸微寒吹殘酒　斷腸人　依舊鏡中消瘦　恐那人知後
平仄仄讀平平平仄韻仄平仄讀仄平平仄韻仄仄平平平平仄韻仄平平句平仄仄平平仄韻仄仄平平仄韻
鎮把你　來僝僽
仄仄仄讀平仄仄韻

