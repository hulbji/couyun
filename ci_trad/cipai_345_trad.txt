錦纏道
雙調六十六字，前段六句四仄韻，後段六句三仄韻
宋祁
燕子呢喃　景色乍長春晝　睹園林　萬花如繡　海棠經雨胭脂透　柳展宮眉　翠拂行人首
仄仄平平句仄仄仄平平仄韻仄平中讀中平平仄韻中平中仄平平仄韻仄仄平平句仄仄平平仄韻
向郊原踏青　恣歌攜手　醉醺醺　尚尋芳酒　問牧童　遙指孤邨道　杏花深處　那裏人家有
仄平平仄平句仄平平仄韻仄平平讀仄平平仄韻仄仄平讀中仄中中中句中平中仄句仄仄平平仄韻

格二
雙調六十七字，前段六句四仄韻，後段六句三仄韻
《全芳備祖》無名氏
雨過園林　觸處落紅微綠　正桑葉　新齊如沃　嬌羞只恐人偷矚　背立牆陰　慢展纖纖玉
仄仄平平句仄仄仄平平仄韻仄平仄讀平平平仄韻平平仄仄平平仄韻仄仄平平句仄仄平平仄韻
聽啼鳩幾聲　耳邊相促　念蠶饑　四眠初熟　勸路旁　立馬莫踟躕　是邦人口裏　却道秋胡曲
仄平平仄平句仄平平仄韻仄平平讀仄平平仄韻仄仄平讀仄仄仄平平句仄平平仄仄句仄仄平平仄韻

格三
雙調六十六字，前後段各六句、三仄韻
江衍
屈曲新堤　占斷滿林佳氣　畫簷兩行連雲際　亂山疊翠水迴環　岸邊樓閣　金碧遙相倚
仄仄平平句仄仄仄平平仄韻仄平仄平平平仄韻仄平仄仄仄平平句仄平平仄句平仄平平仄韻
柳陰低映　穠豔花光洵美　好昇平　為誰初起　大都風物不由人　舊時荒壘　今日香煙地
仄平平仄句平仄平平仄仄韻仄平平讀仄平平仄韻仄平平仄仄平平句仄平平仄句平仄平平仄韻

