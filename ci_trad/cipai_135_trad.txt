相思引
雙調四十六字，前段四句三平韻，後段四句兩平韻
袁去華
曉鑒胭脂拂紫綿　未忺梳掠髻雲偏　日高人靜　沈水裊殘煙
中仄平平中仄平韻中平中仄仄平平韻中平中仄句中仄仄平平韻
春老菖蒲花未著　路長魚雁信難傳　無端風絮　飛到繡牀邊
中仄中平平仄仄句中平中仄仄平平韻中平中仄句中仄仄平平韻

格二
雙調四十九字，前段五句四仄韻，後段四句四仄韻
《梅苑》無名氏
笑盈盈　香噴噴　姑射仙人風韻　天與肌膚常素嫩　玉面猶嫌粉
仄平平句平仄仄韻平仄中平平仄韻平仄中平平仄仄韻中仄平平仄韻
斜倚小樓凝遠信　多少往來人恨　只恐乘春雲雨困　迤邐嬌容褪
中仄仄平平仄仄韻中仄仄平平仄韻中仄中平平仄仄韻平仄平平仄韻

格三
雙調四十八字，前段五句四仄韻，後段四句四仄韻
《古今詞話》無名氏
柳煙濃　梅雨潤　芳草綿綿離恨　花塢風來幾陣　羅袖沾香粉
仄平平句平仄仄韻平仄平平平仄韻平仄平平仄仄韻平仄平平仄韻
獨上小樓迷遠近　不見浣溪人信　何處笛聲飄隱隱　吹斷相思引
仄仄仄平平仄仄韻仄仄仄平平仄韻平仄仄平平仄仄韻平仄平平仄韻

