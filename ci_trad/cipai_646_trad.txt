映山紅慢
雙調一百一字，前段九句五仄韻，後段八句五仄韻
元載
穀雨風前　占淑景　名花獨秀　露國色仙姿　品流第一　春工成就　羅幃護日金泥皺　映霞腮動檀痕溜
仄仄平平句仄仄仄讀平平仄仄韻仄仄仄平平句仄平仄仄句平平平仄韻平平仄仄平平仄韻仄平平仄平平仄韻
長記得天上　瑤池閬苑曾有
平仄仄平仄句平平仄仄平仄韻
千匝繞　紅玉闌干　愁只恐　朝雲難久　須款折　繡囊剩戴　細把蜂鬚頻嗅　佳人再拜擡嬌面
平仄仄讀平仄平平句平仄仄讀平平平仄韻平仄仄讀仄平仄仄句仄仄平平平仄韻平平仄仄平平仄句
斂紅巾捧金杯酒　獻千千壽　願長恁　天香滿袖
仄平平仄平平仄韻仄平平仄韻仄平仄讀平平仄仄韻

