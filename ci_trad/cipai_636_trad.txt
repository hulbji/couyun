滿朝歡
雙調一百一字，前段十一句四仄韻，後段十句四仄韻
柳永
花隔銅壺　露晞金掌　都門十二清曉　帝里風光爛漫　偏愛春杪　煙輕晝永　引鶯囀上林　魚遊靈沼
平仄平平句仄平平仄句平平仄仄平仄韻仄仄平平仄仄句平仄平仄韻平平仄仄句仄平仄仄平句平平平仄韻
巷陌乍晴　香塵染惹　垂楊芳草
仄仄仄平句平平仄仄句平平平仄韻
因念秦樓彩鳳　楚館朝雲　往昔曾迷歌笑　別來歲久　偶憶歡盟重到　人面桃花　未知何處
平仄平平仄仄句仄仄平平句仄仄平平平仄韻仄平仄仄句仄仄平平平仄韻平仄平平句仄平平仄句
但掩朱門悄悄　盡日竚立無言　贏得淒凉懷抱
仄仄平平仄仄韻仄仄仄仄平平句平仄平平平仄韻

格二
雙調一百字，前段九句五仄韻，後段九句六仄韻
李劉
一點箕星　近天邊　光彩輝耀南極　竹馬兒童　盡道使君生日　元是鳳池仙客　曾曳履　持荷簪筆
仄仄平平句仄平平句平仄平仄平仄韻仄仄平平句仄仄仄平平仄韻平仄仄平平仄韻平仄仄讀平平平仄韻
稱觴處　晚節花香　月周猶待五夕
平平仄讀仄仄平平句仄平平仄仄仄韻
誰道久拘禁掖　任雙旌五馬　暫從遊逸　九棘三槐　都是等閒親植　見說玉皇側席　但早晚
平仄仄平仄仄韻仄平平仄仄句仄平平仄韻仄仄平平句平仄仄平平仄韻仄仄仄平仄仄韻仄仄仄讀
促歸調燮　功成了　笑傲南山　壽如南山松柏
仄平平仄韻平平仄讀仄仄平平句仄平平平平仄韻

