春光好
雙調四十字，前段五句三平韻，後段四句兩平韻
和凝
紗窗暖　畫屏閒　嚲雲鬟　睡起四肢無力　半春間
平平仄句仄平平韻仄平平韻仄仄仄平平仄句仄平平韻
玉指翦裁羅勝　金盤點綴酥山　窺宋深心無限事　小眉彎
仄仄仄平平仄句平平仄仄平平韻平仄平平平仄仄句仄平平韻

格二
雙調四十一字，前段五句四平韻，後段四句兩平韻
和凝
蘋葉軟　杏花明　畫船輕　雙浴鴛鴦出綠汀　棹歌聲
中中仄句仄平平韻仄平平韻平仄平平中中平韻仄平平韻
春水無風無浪　春天半雨半晴　紅粉相隨南浦晚　幾含情
中仄平平中仄句平平仄仄中平韻中仄中平平仄仄句仄平平韻

格三
雙調四十一字，前段五句三平韻，後段四句兩平韻
歐陽炯
天初暖　日初長　好春光　萬彙此時皆得意　競芬芳
平中仄句仄平平韻仄平平韻中仄中平平仄仄句仄平平韻
筍迸苔錢嫩綠　花偎雪塢濃香　誰把金絲裁翦却　掛斜陽
中仄中平中仄句中平中仄平平韻中仄中平平仄仄句仄平平韻

格四
雙調四十一字，前段五句三平韻，後段四句三平韻
張元幹
疏雨洗　細風吹　淡黃時　不分小亭芳草綠　映簷低
平仄仄句仄平平韻仄平平韻仄仄中平中中仄句仄平平韻
樓下十二層梯　日長影裏鶯啼　倚遍闌干看盡柳　憶腰肢
平仄仄仄平平韻仄平仄仄平平韻仄仄平平平仄仄句仄平平韻

格五
雙調四十二字，前段五句三平韻，後段四句三平韻
晏幾道
花陰月　柳梢鶯　近清明　長恨去年今夜雨　灑離亭
中中中句仄平平韻仄平平韻中仄中平平仄仄句仄平平韻
枕上懷遠詩成　紅箋紙　小砑吳綾　寄與征人教念遠　莫無情
中中中仄平平韻中中仄讀中中中平韻中仄平平平仄仄句仄平平韻

格六
雙調四十二字，前後段各四句、三平韻
《梅苑》無名氏
冰肌玉骨精神　不風塵　昨夜窗前都坼盡　忽疑君
平平仄仄平平韻仄平平韻仄仄平平平仄仄句仄平平韻
清淚拂拂沾巾　誰相念　折贈芳春　羌笛休吹關塞曲　有人聽
平仄仄仄平平韻平平仄讀仄仄平平韻平仄平平平仄仄句仄平平韻

格七
雙調四十三字，前段五句三平韻，後段四句三平韻
蔡伸
鸞屏掩　翠衾香　小蘭房　回首當時雲雨夢　兩難忘
平平仄句仄平平韻仄平平韻平仄平平平仄仄句仄平平韻
如今水遠山長　憑鱗翼　難敘衷腸　况是教人無可恨　一味思量
平平仄仄平平韻平平仄讀平仄平平韻仄仄平平平仄仄句仄仄平平韻

格八
雙調四十八字，前後段各四句、三平韻
《梅苑》無名氏
看看臘盡春回　消息到　江南早梅　昨夜前邨深雪裏　一朵先開
中平中仄平平韻中中仄讀平平仄平韻中仄平平平仄仄句中仄平平韻
盈盈玉蕊如裁　更風細　清香暗來　空使行人腸欲斷　駐馬徘徊
平平中仄平平韻仄中仄讀平平仄平韻中仄平平平仄仄句仄仄平平韻

