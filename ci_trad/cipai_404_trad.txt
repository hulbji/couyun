荔枝香
雙調七十六字，前後段各七句、四仄韻
柳永
甚處尋芳賞翠　歸去晚　緩步羅襪生塵　來繞瓊筵看　金縷霞衣輕褪　似覺春遊倦　遙認　眾裏盈盈好身段
仄仄中平中仄句平仄仄韻仄仄中仄平平句中仄平平仄韻中中中中平中句中仄平平仄韻平仄讀仄仄平平仄平仄韻
擬回首　又竚立　簾幃畔　素臉翠眉　時揭蓋頭微見　笑整金翹　一點芳心在嬌眼　王孫空恁腸斷
中中仄句仄中仄讀平平仄韻仄仄中平句中仄仄平平仄韻中仄平平句仄仄平平仄平仄韻中中平中中仄韻

格二
雙調七十五字，前後段各七句、四仄韻
周邦彥
照水殘紅零亂　風喚去　盡日惻惻輕寒　簾底吹香霧　黃昏客枕無憀　細響當窗雨　看兩兩相依燕新乳
仄仄平平平仄句平仄仄韻仄仄仄仄平平句平仄平平仄韻平平仄仄平平句仄仄平平仄韻仄仄仄平平仄平仄韻
樓下水　漸綠遍　行舟浦　暮往朝來　心逐片帆輕舉　何日迎門　小檻朱籠報鸚鵡　共翦西窗蜜炬
平仄仄句仄仄仄讀平平仄韻仄仄平平句平仄仄平平仄韻平仄平平句仄仄平平仄平仄韻仄仄平平仄仄韻

格三
雙調七十六字，前段七句五仄韻，後段七句四仄韻
方千里
勝日登臨幽趣　乘興去　翠壁古木千章　林影生寒霧　空濛冷濕人衣　山路元無雨　深澗　斗瀉飛泉溜甘乳
仄仄平平平仄韻平仄仄韻仄仄仄仄平平句平仄平平仄韻平平仄仄平平句平仄平平仄韻平仄讀仄仄平平仄平仄韻
漁唱晚　看小棹　歸前浦　笑指官橋　風颭酒旗斜舉　還脫宮袍　一醉芳杯倒鸚鵡　幸有雕章蠟炬
平仄仄句仄仄仄讀平平仄韻仄仄平平句平仄仄平平仄韻平仄平平句仄仄平平仄平仄韻仄仄平平仄仄韻

格四
雙調七十六字，前段八句六仄韻，後段七句五仄韻
楊澤民
瞰水素多佳趣　春未去　繡桷陡起凌空　隱隱籠輕霧　已飛畫棟朝雲　又卷西山雨　相與　共煮新茶取花乳
仄仄仄平平仄韻平仄仄韻仄仄仄仄平平句仄仄平平仄韻仄平仄仄平平句仄仄平平仄韻平仄韻仄仄平平仄平仄韻
開宴處　倚北榭　臨南浦　迤邐扁舟　雙槳棹歌齊舉　座上嘉賓　妙句無非賦鸚鵡　莫惜高燒蠟炬
平仄仄韻仄仄仄讀平平仄韻仄仄平平句平仄仄平平仄韻仄仄平平句仄仄平平仄平仄韻仄仄平平仄仄韻

格五
雙調七十六字，前段八句四仄韻，後段七句四仄韻
陳允平
杜宇聲聲頻喚　春漸去　暗碧柳色依依　湖上迷香霧　殘香淨洗紅蘭　昨夜朱鉛雨　金泥帳底
仄仄平平平仄句平仄仄韻仄仄仄仄平平句平仄平平仄韻平平仄仄平平句仄仄平平仄韻平平仄仄句
雙虯自沈乳
平平仄平仄韻
天際　漸迤邐　片帆南浦　一笑薔薇　別後酒杯慵舉　江上琵琶　莫遣東風誤鸚鵡　淚擁通宵蠟炬
平仄句仄仄仄讀仄平平仄韻仄仄平平句仄仄仄平平仄韻平仄平平句仄仄平平仄平仄韻仄仄平平仄仄韻

格六
雙調七十六字，前段七句四仄韻，後段七句五仄韻
吳文英
錦帶吳鈎　征思橫淮水　夜吟敲落霜紅　船傍楓橋繫　相思不管年華　喚酒吳娃市　因話　駐馬新堤步秋綺
仄仄平平句平仄平平仄韻仄平平仄平平句平仄平平仄韻平平仄仄平平句仄仄平平仄韻平仄讀仄仄平平仄平仄韻
淮楚尾　暮雲送　人千里　細雨南樓　香密錦溫曾醉　花谷依然　秀靨偷春小桃李　為語夢窗憔悴
平仄仄韻仄平仄讀平平仄韻仄仄平平句平仄仄平平仄韻平仄平平句仄仄平平仄平仄韻仄仄仄平平仄韻

格七
雙調七十六字，前後段各七句、四仄韻
吳文英
輕睡時聞　晚鵲噪庭樹　又說今夕天津　西畔重歡遇　蛛絲暗鎖紅樓　燕子穿簾處　天上　未比人間更情苦
平仄平平句仄仄仄平仄韻仄仄平仄平平句平仄平平仄韻平平仄仄平平句仄仄平平仄韻平仄讀仄仄平平仄平仄韻
秋鬢改　妒月姊　長眉嫵　過雨西風　數葉井梧愁舞　夢入藍橋　幾點疏星映朱戶　淚濕河邊凝竚
平仄仄句仄仄仄讀平平仄韻仄仄平平句仄仄仄平平仄韻仄仄平平句仄仄平平仄平仄韻仄仄平平平仄韻

格八
雙調七十三字，前段七句三仄韻，後段七句四仄韻
周邦彥
夜來寒侵酒席　露微泫　舄履初會　香澤方熏　無端暗雨催人　但怪燈偏簾卷　回顧　始覺驚鴻去遠
仄平平平仄仄句仄平仄韻中中平仄句平仄平平句中平仄仄平平句中中中中平仄韻中仄讀中中中中中仄韻
大都世間　最苦唯聚散　到得春殘　看即是　開離宴　細思別後　柳眼花須更誰翦　此懷何處消遣
仄平仄平句仄仄平仄仄韻仄仄平平句中仄仄讀中平仄韻中平中仄句仄仄平平仄平仄韻仄平平仄平仄韻

格九
雙調七十三字，前段八句四仄韻，後段七句四仄韻
楊澤民
未論離亭話別　涕先泫　旋滌瑤觶　深挹芳醪　凝愁滿眼歌殘　偎人大白須卷　三勸　記得當時送遠
仄平平平仄仄句仄平仄韻仄仄平仄句平仄平平句平平仄仄平平句平平仄仄平仄韻平仄韻仄仄平平仄仄韻
素蟾屢明晦　彩雲易散　後約難知　又却似　陽關宴　烏絲寫恨　帊子分香為郎翦　願郎安信頻遣
仄平仄平仄句仄平仄仄韻仄仄平平句仄仄仄讀平平仄韻平平仄仄句仄仄平平仄平仄韻仄平平仄平仄韻

格十
雙調七十三字，前段八句三仄韻，後段七句四仄韻
陳允平
臉霞香銷粉薄　淚偷泫　靉靉金獸　沈水微熏　入簾綠樹春陰　糝徑紅英風卷　芳草怨碧　王孫漸遠
仄平平平仄仄句仄平仄韻仄仄平仄句平仄平平句仄平仄仄平平句仄仄平平平仄韻平仄仄仄句平平仄仄韻
錦屏夢回　恍覺雲雨散　玉瑟無心理　懶醉瓊花宴　寶釵翠滑　一縷青絲為君翦　別情誰更排遣
仄平仄平句仄仄平仄仄韻仄仄平平仄句仄仄平平仄韻仄平仄仄句仄仄平平仄平仄韻仄平平仄平仄韻

