綠蓋舞風輕
雙調九十七字，前段十一句四仄韻，後段十句五仄韻
周密
玉立照新妝　翠蓋亭亭　凌波步秋綺　真色生香　明璫搖淡月　舞袖斜倚　耿耿芳心　奈千縷
仄仄仄平平句仄仄平平句平平仄平仄韻平仄平平句平平平仄仄句仄仄平仄韻仄仄平平句仄平仄讀
情絲縈繫　恨開遲　不嫁東風　顰怨嬌蕊
平平平仄韻仄平平句仄仄平平句平仄平仄韻
花底　漫卜幽期　素手採珠房　粉豔初洗　雨濕鉛腮　碧雲深　暗聚軟綃清淚　訪藕尋蓮　楚江遠
平仄韻仄仄平平句仄仄仄平平句仄仄平仄韻仄仄平平句仄平平讀仄仄仄平平仄韻仄仄平平句仄平仄讀
相思誰寄　棹歌回　夜露滿身花氣
平平平仄韻仄平平句仄仄仄平平仄韻

