夢揚州
雙調九十九字，前後段各十句、五平韻
秦觀
晚雲收　正柳塘花塢　煙雨初休　燕子未歸　惻惻輕寒如秋　小闌干外東風軟　透繡幃　陰密香稠
仄平平韻仄仄平平仄句平仄平平韻仄仄仄平句仄仄平平平平韻仄平平仄平平仄句仄仄平讀平仄平平韻
江南遠　人今何處　鷓鴣啼破春愁
平平仄句平平平仄句仄平平仄平平韻
長記曾陪燕遊　酬妙舞清歌　麗錦纏頭　殢酒困花　十載因誰淹留　醉鞭拂面歸來晚　望翠樓
平仄平平仄平韻平仄仄平平句仄仄平平韻仄仄仄平句仄仄平平平平韻仄平仄仄平平仄句仄仄平讀
簾卷金鈎　佳會阻　離情正亂　頻夢揚州
平仄平平韻平仄仄句平平仄仄句平仄平平韻

