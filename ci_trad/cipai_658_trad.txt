水龍吟
雙調一百二字，前段十一句四仄韻，後段十一句五仄韻
蘇軾
霜寒煙冷蒹葭老　天外征鴻嘹唳　銀河秋晚　長門燈悄　一聲初至　應念瀟湘　岸遙人靜　水多菰米
中平中仄平平仄句中仄中平平仄韻中平中仄句中平中仄句中平中仄韻中仄平平句中平中仄句中平中仄韻
乍望極平田　徘徊欲下　依前被　風驚起
仄中中中中句中平中仄句中平仄讀平平仄韻
須信衡陽萬里　有誰家　錦書遙寄　萬重雲外　斜行橫陣　纔疏又綴　仙掌月明　石頭城下
中仄中平中仄韻仄平平讀中平中仄韻中平中仄句中平中仄句中平中仄韻中仄中平句中平平仄句
影搖寒水　念征衣未搗　佳人拂杵　有盈盈淚
仄平平仄韻仄平平仄仄句平平中仄句中平平仄韻

格二
雙調一百二字，前段十一句五仄韻，後段十句四仄韻
趙長卿
酒潮勻頰雙眸溜　眉映遠山橫秀　風流俊雅　嬌癡體態　眼前稀有　蓮步彎彎　移歸拍裏　凌波難偶
仄平平仄平平仄韻平仄仄平平仄韻平平仄仄句平平仄仄句仄平平仄韻平仄平平句平平仄仄句平平平仄韻
對仙源醉眼　玉纖籠巧　撥新聲　魚紋皺
仄平平仄仄句仄平平仄句仄平平讀平平仄韻
我自多愁多病　對人前　只推傷酒　瞞他不得　詩情懶倦　沈腰消瘦　多謝東君　殷勤知我
仄仄平平平仄句仄平平讀仄平平仄韻平平仄仄句平平仄仄句仄平平仄韻平仄平平句平平平仄句
曲翻紅豆　拌來朝　又是扶頭不起　江樓知否
仄平平仄韻平平平讀仄仄平平仄仄句平平平仄韻

格三
雙調一百二字，前後段各十一句、五仄韻
楊无咎
西湖天下應如是　誰喚作　真西子　雲凝山秀　日增波媚　宜晴宜雨　况是深秋　更當遙夜
平平平仄平平仄韻平仄仄讀平平仄韻平平平仄句仄平平仄句平平平仄韻仄仄平平句仄平平仄句
月華如水　記詞人解道　丹青妙手　應難寫　真奇語
仄平平仄韻仄平平仄仄句平平仄仄句平平仄讀平平仄韻
往事輸他范蠡　泛扁舟　仍攜佳麗　毫端幻出　淡妝濃抹　可人風味　和靖幽居　老坡遺跡
仄仄平平仄仄韻仄平平讀平平平仄韻平平仄仄句仄平平仄句仄平平仄韻平仄平平句仄平平仄句
也應堪記　更憑君畫我　追隨二老　遊千家寺
仄平平仄韻仄平平仄仄句平平仄仄句平平平仄韻

格四
雙調一百一字，前段十一句四仄韻，後段十句五仄韻
趙長卿
天教占得如簧巧　聲乍囀　千嬌媚　金衣襯著　風流模樣　於中可是　紅杏香中　綠楊陰處
平平仄仄平平仄句平仄仄讀平平仄韻平平仄仄句平平平仄句平平仄仄韻平仄平平句仄平平仄句
多應饒你　向黃昏苦苦　嬌啼怨別　那堪更　東風起
平平平仄韻仄平平仄仄句平平仄仄句仄平仄讀平平仄韻
別有詩腸鼓吹　未關他　等閒俗耳　雙柑鬭酒　當時曾是　高人留意　南國春歸　上陽花落
仄仄平平仄仄韻仄平平讀仄平仄仄韻平平仄仄句平平平仄句平平平仄韻平仄平平句仄平平仄句
正添憔悴　念啼聲欲碎　何人解作留春計
仄平平仄韻仄平平仄仄句平平仄仄平平仄韻

格五
雙調一百二字，前段十一句四仄韻，後段十句六仄韻
姜夔
夜深客子移舟處　兩兩沙禽驚起　紅衣入槳　青燈搖浪　微凉意思　把酒臨風　不忘歸去　有如此水
仄平仄仄平平仄句仄仄平平平仄韻平平仄仄句平平平仄句平平仄仄韻仄仄平平句仄平平仄句仄平仄仄韻
况茂陵遊倦　長干望久　芳心事　簫聲裏
仄仄平平仄句平平仄仄句平平仄讀平平仄韻
屈指　歸期尚未　鵲南飛　有人應喜　畫闌桂子　留香小待　提攜影底　我已情多　十年幽夢
仄仄韻平平仄仄韻仄平平讀仄平平仄韻仄平仄仄句平平仄仄句平平仄仄韻仄仄平平句仄平平仄句
略曾如此　甚謝郎　也恨飄零　解道月明千里
仄平平仄韻仄仄平讀仄仄平平句仄仄仄平平仄韻

格六
雙調一百二字，前段十一句四仄韻，後段十句五仄韻
晁端禮
夜來深雪前邨路　應是早梅先綻　故人贈我　江頭春信　南枝向暖　疏影橫斜　暗香浮動　月明清淺
仄平平仄平平仄句平仄仄平平仄韻仄平仄仄句平平平仄句平平仄仄韻平仄平平句仄平平仄句仄平平仄韻
向亭邊驛畔　行人立馬　頻回首　空腸斷
仄平平仄仄句平平仄仄句平平仄讀平平仄韻
別有玉溪仙館　壽陽人　初勻妝面　天教占了　百花頭上　和羹未晚　最是關情處　高樓上
仄仄仄平平仄韻仄平平讀平平平仄韻平平仄仄句仄平平仄句平平仄仄韻仄仄平平仄句平平仄讀
一聲羌管　仗誰人向道　爭如留取　倚朱欄看
仄平平仄韻仄平平仄仄句平平平仄句仄平平仄韻

格七
雙調一百二字，前段九句五仄韻，後段八句五仄韻
趙長卿
煙姿玉骨塵埃外　看自有　神仙格　花中越樣風流　曾是名標清客　月夜香魂　雪天孤豔　可堪憐惜
平平仄仄平平仄句仄仄仄讀平平仄韻平平仄仄平平句平仄平平平仄韻仄仄平平句仄平平仄句仄平平仄韻
向枝間　且作東風第一　和羹事　期他日
仄平平讀仄仄平平仄仄韻平平仄讀平平仄韻
聞道春歸未識　問伊家　却知消息　當時惱殺林逋　空繞團圞千百　橫管輕吹處　餘香散　阿誰偏得
平仄平平仄仄韻仄平平讀仄平平仄韻平平仄仄平平句平仄平平平仄韻平仄平平仄句平平仄讀仄平平仄韻
壽陽宮　應有佳人　待與點　新妝額
仄平平讀平仄平平句仄仄仄讀平平仄韻

格八
雙調一百四字，前段十句五仄韻，後段九句四仄韻
趙長卿
韶華迤邐三春暮　飛盡繁紅無數　多情為與　牡丹長約　年年為主　曉露凝香　柔條千縷　輕盈清素
平平仄仄平平仄韻平仄平平平仄韻平平仄仄句仄平平仄句平平平仄韻仄仄平平句平平平仄句平平平仄韻
最堪憐　玉質冰肌婀娜　江梅漫休爭妒
仄平平讀仄仄平平仄仄句平平仄平平仄韻
翠蔓扶疏隱映　似碧紗　籠罩越溪遊女　從前愛惜嬌姿　終日愁風怕雨　夜月一簾　小樓橫斷
仄仄平平仄仄句仄仄平讀平仄仄平平仄韻平平仄仄平平句平仄平平仄仄韻仄仄仄平句仄平平仄句
有思量處　恐因循　易嫁東風　爛漫暗隨春去
仄平平仄韻仄平平讀仄仄平平句仄仄仄平平仄韻

格九
雙調一百六字，前後段各九句、四仄韻
秦觀
亂花叢裏曾攜手　窮豔景　迷歡賞　到如今　誰把雕鞍鎖定　阻遊人來往　好夢隨春遠　從前事
仄平平仄平平仄句平仄仄讀平平仄韻仄平平讀平仄平平仄仄句仄平平平仄韻仄仄平平仄句平平仄讀
不堪思想　念香閨正杳　佳歡未偶　難留戀　空惆悵
仄平平仄韻仄平平仄仄句平平仄仄句平平仄讀平平仄韻
永夜嬋娟未滿　歎玉樓　幾時重上　那堪萬里　却尋歸路　指陽關孤唱　苦恨東流水　桃源路
仄仄平平仄仄句仄仄平讀仄平平仄韻平平仄仄句仄平平仄句仄平平平仄韻仄仄平平仄句平平仄讀
欲回雙槳　仗何人　細與丁寧問呵　我如今怎向
仄平平仄韻仄平平讀仄仄平平仄平句仄平平仄仄韻

格十
雙調一百二字，前段十一句四仄韻，後段十句五仄韻
秦觀
小樓連苑橫空　下窺繡輦雕鞍驟　疏簾半卷　單衣初試　清明時候　破暖輕風　弄晴微雨　欲無還有
中平中仄平平句中平中仄平平仄韻中平中仄句中平中仄句中平中仄韻中仄平平句中平平仄句中平平仄韻
賣花聲過盡　垂楊院宇　紅成陣　飛鴛甃
仄中平中仄句中平中仄句中中仄讀平平仄韻
玉佩丁東別後　悵佳期　參差難又　名韁利鎖　天還知道　和天也瘦　花下重門　柳邊深巷
中仄中平中仄韻仄平中讀中平中仄韻中平仄仄句中平中仄句中平中仄韻中仄平平句中平中仄句
不堪回首　念多情　但有當時皓月　照人依舊
中平平仄韻仄平平讀仄仄平平仄仄句仄平平仄韻

格十一
雙調一百二字，前段十一句四仄韻，後段十句四仄韻
黃機
晴江滾滾東流　為誰流得新愁去　新愁都在　長亭望際　扁舟行處　歌罷翻香　夢回呵酒　別來無據
平平仄仄平平句仄平平仄平平仄韻平平平仄句平平仄仄句平平平仄韻平仄平平句仄平平仄句仄平平仄韻
恨酴醿吹盡　櫻桃過了　便只恁　成孤負
仄平平平仄句平平仄仄句仄仄仄讀平平仄韻
須信情鐘易感　數良辰　佳期應誤　才高自歎　綵雲空咏　凌波漫賦　團扇塵生　吟箋淚漬
平仄平平仄仄句仄平平讀平平平仄韻平平仄仄句仄平平仄句平平仄仄韻平仄平平句平平仄仄句
一觴慵舉　但丁寧　雙燕明年　還解寄平安否
仄平平仄韻仄平平讀平仄平平句平仄仄平平仄韻

格十二
雙調一百二字，前段十一句四仄韻，後段十二句六仄韻
吳文英
有人獨立空山　翠髯未覺霜顏老　新香秀粒　濃光綠浸　千年春小　布影參旗　障空雲蓋　沈沈秋曉
仄平仄仄平平句仄平仄仄平平仄韻平平仄仄句平平仄仄句平平平仄韻仄仄平平句仄平平仄句平平平仄韻
駟蒼虯萬里　笙吹鳳女　驂飛乘　天風裊
仄平平仄仄句平平仄仄句平平仄讀平平仄韻
般巧　霜斤不到　漢遊仙　相從最早　皺鱗細雨　層陰藏月　朱絃古調　問訊東橋　故人南嶺
平仄韻平平仄仄韻仄平平讀平平仄仄韻仄平仄仄句平平平仄句平平仄仄韻仄仄平平句仄平平仄句
倚天長嘯　待淩宵謝了　山深歲晚　素心才表
仄平平仄韻仄平平仄仄句平平仄仄句仄平平仄韻

格十三
雙調一百二字，前段十一句四仄韻，後段十句五仄韻
程垓
夜來風雨匆匆　故園定是花無幾　愁多怨極　等閒辜負　一年芳意　柳困桃慵　杏青梅小　對人容易
仄平平仄平平句仄平仄仄平平仄韻平平仄仄句仄平平仄句仄平平仄韻仄仄平平句仄平平仄句仄平平仄韻
算好春長在　好花長見　元只是　人憔悴
仄仄平平仄句仄平平仄句平仄仄讀平平仄韻
回首池南舊事　恨星星　不堪重記　如今但有　霜花老眼　傷時清淚　不怕逢花瘦　只愁怕
平仄平平仄仄韻仄平平讀仄平平仄韻平平仄仄句平平仄仄句平平平仄韻仄仄平平仄句仄平仄讀
老來風味　待繁紅亂處　留雲借月　也須拌醉
仄平平仄韻仄平平仄仄句平平仄仄句仄平平仄韻

格十四
雙調一百二字，前段十句四仄韻，後段十一句六仄韻
吳文英
望春樓外滄波　舊年照眼青銅鏡　煉成寶月　飛來天上　銀河流影　紺玉鈎簾處　橫犀麈　天香分鼎
仄平平仄平平句仄平仄仄平平仄韻仄平仄仄句平平平仄句平平平仄韻仄仄平平仄句平平仄讀平平平仄韻
記殷雲殿瑣　裁花翦露　曲江畔　春風勁
仄平平仄仄句平平仄仄句仄平仄讀平平仄韻
槐省　紅塵晝靜　午朝回　吟生晚興　春霖繡筆　鶯邊清曉　金狨旋整　閬苑芝仙貌　生綃對
平仄韻平平仄仄韻仄平平讀平平仄仄韻平平仄仄句平平平仄句平平仄仄韻仄仄平平仄句平平仄讀
綠窗深景　弄瓊英數點　宮梅信早　占年光永
仄平平仄韻仄平平仄仄句平平仄仄句仄平平仄韻

格十五
雙調一百二字，前段十一句四仄韻，後段十句五仄韻
劉過
謫仙狂客何如　看來畢竟歸田好　玉堂無此　三山海上　虛無縹緲　讀罷離騷　暗香猶在　覺人間小
仄平平仄平平句平平仄仄平平仄韻仄平平仄句平平仄仄句平平仄仄韻仄仄平平句仄平平仄句仄平平仄韻
任菜花葵麥　劉郎去後　桃開處　知多少
仄仄平平仄句平平仄仄句平平仄讀平平仄韻
一夜雪迷蘭棹　傍寒溪　欲尋安道　而今縱有　劉叉冰柱　有知音否　想見鸞飛　如椽健筆
仄仄仄平平仄韻仄平平讀仄平平仄韻平平仄仄句平平平仄句仄平平仄韻仄仄平平句平平仄仄句
檄書親草　算平生　白傅風流　未肯向　香山老
仄平平仄韻仄平平讀仄仄平平句仄仄仄讀平平仄韻

格十六
雙調一百二字，前段十一句四仄韻，後段九句五仄韻
吳文英
夜分溪館漁燈　巷聲乍寂西風定　河橋送遠　玉簫吹斷　霜絲舞影　薄絮秋雲　淡蛾山色　宦情歸興
仄平平仄平平句仄平仄仄平平仄韻平平仄仄句仄平平仄句平平仄仄韻仄仄平平句仄平平仄句仄平平仄韻
怕煙江渡後　桃花又泛　宮溝上　春流緊
仄平平仄仄句平平仄仄句平平仄讀平平仄韻
新句欲題還省　透香煤　重箋誤隱　西園已負　林亭移酒　松泉薦茗　攜手同歸處　玉奴喚
平仄仄平平仄韻仄平平讀平平仄仄韻平平仄仄句平平平仄句平平仄仄韻平仄平平仄句仄平仄讀
綠窗春近　想驕驄　又踏西湖　二十四番花信
仄平平仄韻仄平平讀仄仄平平句仄仄仄平平仄韻

格十七
雙調一百四字，前段十一句四仄韻，後段十一句五仄韻
葛立方
九州雄傑溪山　遂安自古稱佳處　雲迷半嶺　風號淺瀨　輕舟斜渡　朱閣橫飛　漁磯無恙　鳥啼林塢
仄平平仄平平句仄平仄仄平平仄韻平平仄仄句平平仄仄句平平平仄韻平仄平平句平平平仄句仄平平仄韻
弔高人陳跡　空瞻遺像　知英烈　雄千古
仄平平平仄句平平平仄句平平仄讀平平仄韻
憶昔龍飛光武　悵當年　故人何許　羊裘自貴　龍章難換　不如歸去　七里溪邊　鸕鷀灘畔
仄仄平平平仄韻仄平平讀仄平平仄韻平平仄仄句平平平仄句仄平平仄韻仄仄平平句平平平仄句
一蓑煙雨　歎如今蕩子　翻將釣手　遮日向　西秦路
仄平平仄韻仄平平仄仄句平平仄仄句平仄仄讀平平仄韻

格十八
雙調一百六字，前段十二句四仄韻，後段九句四仄韻
張雨
古來宰相神仙　有誰得似東泉老　今朝佳宴　楊枝解唱　花枝解笑　鐘鼎山林　同時行輩　故人應少
仄平仄仄平平句仄平仄仄平平仄韻平平平仄句平平仄仄句平平仄仄韻平仄平平句平平仄仄句仄平平仄韻
問功成身退　何須更學　鴟夷子　煙波渺
仄平平平仄句平平仄仄句平平仄句平平仄韻
我自深衣獨樂　盡從渠　黃塵烏帽　後來官職清高　一品還他三少　不須十載光陰　渭水相逢
仄仄平平仄仄句仄平平讀平平平仄韻仄平平仄平平句仄仄平平平仄韻仄平仄仄平平句仄仄平平句
又入飛熊夢了　到恁時　拂袖逍遙　勝戲十洲三島
仄仄平平仄仄韻仄仄平讀仄仄平平句仄仄仄平平仄韻

格十九
雙調一百二字，前段十一句四仄韻，後段十句四仄韻
曹組
曉天穀雨晴時　翠羅護日輕煙裏　酴醿徑暖　柳花風淡　千葩濃麗　三月春光　上林池館　西都花市
仄平仄仄平平句仄平仄仄平平仄韻平平仄仄句仄平平仄句平平平仄韻平仄平平句仄平平仄句平平平仄韻
看輕盈隱約　何須解語　凝情處　無窮意
仄平平仄仄句平平仄仄句平平仄讀平平仄韻
金殿筠籠歲貢　最姚黃　一枝嬌貴　東風既與花王　芍藥須為近侍　歌舞筵中　滿裝歸帽　斜簪雲髻
平仄平平仄仄句仄平平讀仄平平仄韻平平仄仄平平句仄仄平平仄仄韻平仄平平句仄平平仄句平平平仄韻
有高情未已　齊燒絳蠟　向闌邊醉
仄平平仄仄句平平仄仄句仄平平仄韻

格二十
雙調一百二字，前段十句四仄韻，後段九句四仄韻
趙長卿
先來天與精神　更因麗景添殊態　拖輕苒苒　纔凝一段　還分五綵　畢竟非煙　有時為雨　惹情無奈
平平平仄平平句仄平仄仄平平仄韻平平仄仄句平平仄仄句平平仄仄韻仄仄平平句仄平平仄句仄平平仄韻
道無心　怎被歌聲遏斷　遲遲向　青天外
仄平平讀仄仄平平仄仄句平平仄讀平平仄韻
宜伴先生醉卧　得饒到　和山須買　也曾惱殺襄王　誰道依前不會　我欲乘歸去　翻恨悵　帝鄉何在
平仄平平仄仄句仄平仄讀平平平仄韻仄平仄仄平平句平仄平平仄仄韻仄仄平平仄句平仄仄讀仄平平仄韻
念佳期未展　天長暮合　盡空相對
仄平平仄仄句平平仄仄句仄平平仄韻

格二十一
雙調一百一字，前段十句四仄韻，後段九句四仄韻
趙長卿
淡煙輕靄濛濛　望中乍歇凝晴晝　纔驚一霎催花　還又隨風過了　清帶梨梢　暈含桃臉　添春多少
仄平平仄平平句仄平仄仄平平仄韻平平仄仄平平句平仄平平仄仄韻平仄平平句仄平平仄句平平平仄韻
向海棠點點　香紅染遍　分明是　胭脂透
仄仄平仄仄句平平仄仄句平平仄讀平平仄韻
無奈芳心滴碎　阻遊人　踏青攜手　檐頭線斷　空中絲亂　纔晴却又　簾幕閒垂處　輕風送
平仄平平仄仄句仄平平讀仄平平仄韻平平仄仄句平平平仄句平平仄仄韻平仄平平仄句平平仄讀
一番寒峭　正留君不住　瀟瀟更下黃昏後
仄平平仄韻仄平平仄仄句平平仄仄平平仄韻

格二十二
雙調一百二字，前後段各十一句、四仄韻
《高麗史·樂志》無名氏
洞天景色常春　嫩紅淺白開輕萼　瓊筵鎮起　金爐煙重　香凝錦幄　窈窕神仙　妙呈歌舞　攀花相約
仄平仄仄平平句仄平仄仄平平仄韻平平仄仄句平平平仄句平平仄仄韻仄仄平平句仄平平仄句平平平仄韻
彩雲月轉　朱絲網除　任語笑　拋毬樂
仄平仄仄句平平仄平句仄仄仄讀平平仄韻
繡袂風翻鳳舉　轉星眸　柳腰柔弱　頭籌得勝　歡聲近地　花光容約　滿座嘉賓　喜聽仙樂
仄仄平平仄仄句仄平平讀仄平平仄韻平平仄仄句平平仄仄句平平平仄韻仄仄平平句仄平平仄句
交傳觥爵　龍吟欲罷　彩雲搖曳　相將去　歸寥廓
平平平仄韻平平仄仄句仄平平仄句平平仄讀平平仄韻

格二十三
雙調一百二字，前後段各十一句、四仄韻
李之儀
晚風輕拂　遊雲盡卷　霽色寒相射　銀潢半掩　秋毫欲數　分明不夜　玉管傳聲　羽衣催舞
仄平平仄句平平仄仄句仄仄平平仄韻平平仄仄句平平仄仄句平平仄仄韻仄仄平平句仄平平仄句
此歡難借　凜清輝　但覺圓光罩影　冰壺瑩　真無價
仄平平仄韻仄平平讀仄仄平平仄仄句平平仄讀平平仄韻
聞道水晶宮殿　蕙爐熏　珠簾高掛　瓊枝半倚　瑤觴更勸　鶯嬌燕姹　目斷魂飛　翠縈紅繞
平仄仄平平仄句仄平平讀平平平仄韻平平仄仄句平平仄仄句平平仄仄韻仄仄平平句仄平平仄句
空憐小砑　想歸來醉裏　鸞篦鳳朵　待何人卸
平平仄仄韻仄平平仄仄句平平仄仄句仄平平仄韻

格二十四
雙調一百二字，前段十句五平韻，後段九句五平韻
辛棄疾
聽兮清佩瓊瑤　些　明兮鏡秋毫　些　君無此去　流昏漲膩　生蓬蒿　些　虎豹甘人　渴而飲汝
仄平平仄平平韻仄句平平仄平平韻仄句平平仄仄句平平仄仄讀平平平韻仄句仄仄平平句仄平仄仄句
寧猿猱　些　大而流江海　覆舟如芥　君無助　狂濤　些
平平平韻仄句仄平平平仄句仄平平仄句平平仄讀平平韻仄句
路險兮山高　些　予愧獨處無聊　些　冬槽春盎　歸來為我　製松醪　些　其外芳芬　團龍片鳳
仄仄平平平韻仄句平仄仄仄平平韻仄句平平平仄句平平仄仄讀仄平平韻仄句平仄平平句平平仄仄句
煮雲膏　些　古人兮既往　嗟予之樂　樂簞瓢　些
仄平平韻仄句仄平平仄仄句平平平仄讀仄平平韻仄句

格二十五
雙調一百二字，前段八句五仄韻，後段九句四仄韻
《高麗史·樂志》無名氏
玉皇金闕長春　民仰高天欣戴　年年一度定佳期　風情多感慨　綺羅競交會　爭折花枝兩相對
仄平平仄平平句平仄平平平仄韻平平仄仄仄平平句平平平仄仄韻仄平仄平仄韻平仄平平仄平仄韻
舞袖翩翩歌聲妙　掩粉面　斜窺翠黛
仄仄平平平平仄句仄仄仄讀平平仄仄韻
錦額門開　綵架毬兒　當先誘　神仙隊　融香拂席舞霓裳　動鏗鏘環佩　寶座巍巍五雲密　歡呼爭拜退
仄仄平平句仄仄平平句平平仄讀平平仄韻平平仄仄仄平平句仄平平平仄韻仄仄平平仄平仄句平平平仄仄韻
管絃眾作欲歸去　願吾皇　萬年恩愛
仄平仄仄仄平仄句仄平平讀仄平平仄韻

