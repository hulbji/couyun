金明池
雙調一百二十字，前段十句四仄韻，後段十一句五仄韻
秦觀
瓊苑金池　青門紫陌　似雪楊花滿路　雲日淡　天低晝永　過三點兩點細雨　好花枝　半出牆頭
中仄平平句平平中仄句仄仄平平中仄韻中中中讀平平仄仄句中平仄中中中仄韻仄平平讀仄仄平平句
似悵望　芳草王孫何處　更水繞人家　橋當門巷　燕燕鶯鶯飛舞
中仄仄讀中仄平平平仄韻仄中仄平平句中平平仄句仄仄平平平仄韻
怎得東君長為主　把綠鬢朱顏　一時留住　佳人唱　金衣莫惜　才子倒　玉山休訴　况春來
仄仄平平平中仄韻仄仄仄平平句中平平仄韻平平仄讀平平中仄句中中仄讀中平平仄韻中平中讀
倍覺傷心　念故國情多　新年愁苦　縱寶馬嘶風　紅塵拂面　也只尋芳歸去
中仄平平句仄中仄平平句中平平仄韻仄中仄平平句中平中仄句仄仄中平平仄韻

格二
雙調一百二十字，前段十一句四仄韻，後段十一句五仄韻
僧揮
天闊雲高　溪橫水遠　晚日寒生輕暈　閒階靜　楊花漸少　朱門掩　鶯聲猶嫩　悔匆匆　過却清明
平仄平平句平平仄仄句仄仄平平平仄韻平平仄讀平平仄仄句平平仄讀平平平仄韻仄平平讀仄仄平平句
旋占得餘芳　已成幽恨　却幾日沈陰　連宵慵困　起見韶華都盡
仄仄仄平平句仄平平仄韻仄仄仄平平句平平平仄句仄仄平平平仄韻
怨入雙眉閒鬭損　乍品得情懷　看承全近　深深態　無非自許　厭厭意　終羞人問　爭知道
仄仄平平平仄仄韻仄仄仄平平句平平平仄韻平平仄讀平平仄仄句平平仄讀平平平仄韻平平仄讀
夢裏蓬萊　待忘了餘香　時傳音信　縱留得鶯花　東風不住　也只眼前愁悶
仄仄平平句仄平仄平平句平平平仄韻仄平仄平平句平平仄仄句仄仄仄平平仄韻

