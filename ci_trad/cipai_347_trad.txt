慶春澤
雙調六十六字，前後段各七句、四仄韻
張先
飛閣危橋相倚　人獨立東風　滿衣輕絮　還記憶江南　如今天氣　正白蘋花　繞堤漲流水
中仄中平平仄韻平仄仄平平句仄平平仄韻平仄仄平平句中平平仄韻仄仄平平句仄平仄平仄韻
寒梅落盡誰寄　方春意無窮　青空千里　愁草樹依依　關城初閉　對月黃昏　角聲傍煙起
平平仄仄平仄韻平中仄平平句中平平仄韻平仄仄平平句平平平仄韻仄仄平中句中平仄平仄韻

格二
雙調六十六字，前後段各七句、四仄韻
張先
豔色不須妝樣　風韻好天真　畫毫難上　花影灩金尊　酒泉生浪　鎮欲留春　傍花為春唱
仄仄仄平平仄韻平仄仄平平句仄平平仄韻平仄仄平平句仄平平仄韻仄仄平平句仄平仄平仄韻
銀塘玉宇空曠　冰齒映輕脣　蕊紅新放　聲宛轉　疑隨煙香悠颺　對暮林靜　寥寥振清響
平平仄仄平仄韻平仄仄平平句仄平平仄韻平仄仄句平平平平平仄韻仄仄平仄句平平仄平仄韻

格三
雙調九十八字，前後段各十句、四仄韻
《梅苑》無名氏
曉風嚴　正蕭然兔園　薄霧微罩　梅漸弄白　聳危苞勻小　胭脂半點瓊瑰勝　望江南　信息何杳
仄平平句仄平平仄平句仄仄平仄韻平仄仄仄句仄平平平仄韻平平仄仄平平仄句仄平平讀仄仄平仄韻
縱壽陽妍姿　學就新妝　暗香須少
仄仄平平平句仄仄平平句仄平平仄韻
幽豔滿寒梢　更遊蜂舞蝶　渾無飛繞　天賦品格　借東皇施巧　孤根占得春前後　笑雪霜　漫欺容貌
平仄仄平平句仄平平仄仄句平平平仄韻平仄仄仄句仄平平平仄韻平平仄仄平平仄句仄仄平讀仄平平仄韻
况此花高強　終待和羹　肯饒芳草
仄仄平平平句平仄平平句仄平平仄韻

