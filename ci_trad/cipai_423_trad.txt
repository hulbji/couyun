過澗歇
雙調八十字，前段八句五仄韻，後段八句三仄韻
柳永
淮楚　曠望極　千里火雲燒空　盡日西郊無雨　厭行旅　數幅輕帆旋落　檥棹蒹葭浦　避畏景
中仄韻仄中中讀中仄中中平平句仄仄平平平仄韻中中仄韻仄仄平平仄仄句仄仄平平仄韻仄仄仄句
兩兩舟人夜深語
仄仄平平仄平仄韻
此際爭可　便恁奔名競利去　九衢塵裏　衣冠冒炎暑　回首江鄉　月觀風亭　水邊石上　幸有散髮披襟處
仄仄平仄句仄仄平平中仄仄韻仄平中仄句平平仄平仄韻中仄平平句仄仄平平句中中中仄句仄中中仄平平仄韻

格二
雙調八十字，前段七句四仄韻、一疊韻，後段八句三仄韻
晁補之
歸去　奈故人　尚作青眼相期　未許明時歸去　放懷處　買得東皋數畝　靜愛園林趣　任過客
平仄韻仄仄平讀仄仄平仄平平句仄仄平平平仄疊仄平仄韻仄仄平平仄仄句仄仄平平仄韻仄仄仄讀
剝啄相呼晝扃戶
仄仄平平仄平仄韻
堪笑兒童事業　華顛向誰語　草堂人悄　圓荷過微雨　都付邯鄲　一枕清風　好夢初覺　砌下槐影方停午
平仄平平仄仄句平平仄平仄韻仄平平仄句平平仄平仄韻平仄平平句仄仄平平句仄仄平仄句仄仄平仄平平仄韻

格三
雙調八十字，前段九句六仄韻，後段八句四仄韻
柳永
酒醒　夢纔覺　小閣香炭成燼　洞戶銀蟾移影　人寂靜　夜永清寒　翠瓦霜凝　疏簾風动　漏聲隱隱
仄仄韻仄平仄讀仄仄平仄平仄韻仄仄平平平仄韻平仄仄韻仄仄平平句仄仄平平句平平平仄句仄平仄仄韻
飄來轉愁聽
平平仄平仄韻
怎向心緒　近日厭厭長似病　鳳棲咫尺　佳期杳難定　輾轉無眠　粲枕冰冷　香虯煙斷　是誰與把重衾整
仄仄平仄句仄仄平平平仄仄韻仄平仄仄句平平仄平仄韻仄仄平平句仄仄平仄韻平平平仄句仄平仄仄平平仄韻

