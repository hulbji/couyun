月上海棠
雙調七十字，前後段各六句、四仄韻
《梅苑》無名氏
南枝昨夜先回暖　便淩寒　開花暗香遠　化工忒煞　把瓊瑤　恣情裁翦　皚皚的　點綴梢頭又遍
中平中仄平平仄韻仄中中讀平中仄平仄韻仄中中中句仄中中讀仄平中仄韻平中仄讀仄仄平平仄仄韻
橫斜影蘸清溪淺　似玉人　臨鸞照粉面　大家休折　且遲留　對花開宴　祝東風　吹作和羹未晚
中平中仄平平仄韻仄中中讀中中仄中仄韻中中平中句仄中中讀中平平仄韻中平中句中中平平仄仄韻

格二
雙調七十二字，前後段各六句、四仄韻
段克己
小樓舞徹雙垂手　便倩雁傳書　寄元九　舉首望南山　獨峨眉　數峰明秀　人未老　且任高歌對酒
仄平仄仄平平仄韻仄仄仄平平讀仄平仄韻仄仄仄平平句仄平平讀仄平平仄韻平仄仄句仄仄平平仄仄韻
莫將此樂輕孤負　喚明月清風　做三友　纖手折黃花　步東籬　為伊三嗅　英雄淚　醉揾還須翠袖
仄平仄仄平平仄韻仄平仄平平讀仄平仄韻平仄仄平平句仄平平讀仄平平仄韻平平仄句仄仄平平仄仄韻

格三
雙調七十字，前後段各六句、四仄韻
段克己
酒杯何似浮名好　一入枯腸太山小　喚醒夢中身　鶗鴃數聲春曉　昂頭處　幾點青山屋杪
仄平平仄平平仄韻仄仄平平仄平仄韻仄仄仄平平句平仄仄平平仄韻平平仄句仄仄平平仄仄韻
人生得計魚遊沼　視過眼光陰　向來少　須卜一枝安　笑月底　驚鳥三繞　無窮事　畢竟何時是了
平平仄仄平平仄韻仄仄仄平平讀仄平仄韻平仄仄平平句仄仄仄讀平仄平仄韻平平仄句仄仄平平仄仄韻

格四
雙調九十一字，前段十句四仄韻，後段十一句五仄韻
姜夔
紅妝豔色　照浣花溪影　絕代姝麗　弄輕風搖盪　滿林羅綺　自然富貴天姿　都不比　等閒桃李
平平仄仄句仄仄平平仄句仄仄平仄韻仄平平平仄句仄平平仄韻仄平仄仄平平句平仄仄讀仄平平仄韻
簾櫳靜　悄悄月上　正貪春睡
平平仄句仄仄仄仄句仄平平仄韻
長記　初開日　逞妖豔　如與人面爭媚　遇韶光一瞬　便成流水　對此自歎浮華　惜芳菲　易成憔悴
平仄韻平平仄句仄平仄句平仄平仄平仄韻仄平平仄仄句仄平平仄韻仄仄仄仄平平句仄平平句仄平平仄韻
留無計　惟有花邊盡醉
平平仄句平仄平平仄仄韻

格五
雙調九十一字，前段十句四仄韻，後段十一句五仄韻
陳允平
遊絲弄晚　捲簾開看　燕重來時候　正秋千亭榭　錦窠春透　夢回褪浴華清　凝溫泉　絳綃微皺
平平仄仄句仄中平仄句仄平中平仄韻仄中中平仄句仄平平仄韻仄平仄仄平平句平平平讀仄平平仄韻
芳陰底　人立東風　露華如晝
平平仄句平中平中句仄平平仄韻
宜酒　啼香淚薄　醉玉痕深　與春同瘦　想當年金谷　步帷初繡　彩雲影裏徘徊　嬌無語　夜寒歸後
平仄韻平平仄仄句中中平中句中中平仄韻仄平平中仄句仄平平仄韻仄平仄中平平句平平中句仄平平仄韻
鶯窗曉　花間重攜素手
平中仄句平平平平仄仄韻

