四園竹
雙調七十七字，前段八句三平韻、一叶韻，後段八句四平韻、一叶韻
周邦彥
浮雲護月　未放滿朱扉　鼠搖暗壁　螢度破窗　偷入書幃　秋意濃　閒竚立　庭柯影裏　好風襟袖先知
平平仄仄句仄仄仄平平韻仄平中仄句平仄仄平句平仄平平韻平仄平句中仄仄讀平平仄仄叶仄平平仄平平韻
夜何其　江南路繞重山　心知漫與前期　奈向燈前墮淚　腸斷蕭孃　舊日書辭　猶在紙　雁信絕
仄平平韻平平中仄平平句平平仄仄平平韻仄仄平平仄仄句平仄平平句仄仄平平韻平仄仄叶仄仄仄讀
清宵夢又稀
平平仄仄平韻

格二
雙調七十七字，前段八句三平韻、一叶韻，後段八句四平韻、一叶韻
楊澤民
殘霞殿雨　皞氣入窗扉　井梧墮葉　寒砌叫蛩　秋滿屏幃　羅袖匆匆敍別　淒凉客裏　異鄉誰更相知
平平仄仄句仄仄仄平平韻仄平仄仄句平仄仄平句平仄平平韻平仄平平仄仄句平平仄仄叶仄平平仄平平韻
念伊其　當時芍藥同心　誰知又爽佳期　直待金風到後　秋葉紅時　細寫情辭　何用紙　又却恐
仄平平韻平平仄仄平平句平平仄仄平平韻仄仄平平仄仄句平仄平平句仄仄平平韻平仄仄叶仄仄仄讀
秋深葉漸稀
平平仄仄平韻

格三
雙調七十七字，前段八句三平韻、一叶韻，後段七句三平韻、一叶韻
陳允平
昏昏瞑色　亂葉擁雲扉　渚蘭風潤　庭桂露凉　香動秋幃　獨向閒亭步月　闌干瘦倚　此情惟有天知
平平仄仄句仄仄仄平平韻仄平平仄句平仄仄平句平仄平平韻仄仄平平仄仄句平平仄仄叶仄平平仄平平韻
縱如其　黃花時節歸來　因循已誤心期　欲寫相思寄與　愁拂鸞箋　粉淚盈盈先滿紙　正寂寞
仄平平韻平平平仄平平句平平仄仄平平韻仄仄平平仄仄句平仄平平句仄仄平平平仄仄叶仄仄仄讀
樓南雁過稀
平平仄仄平韻

