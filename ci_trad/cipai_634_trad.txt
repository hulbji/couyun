木蘭花慢
雙調一百一字，前段十句五平韻，後段十句七平韻
柳永
坼桐花爛漫　乍疏雨　洗清明　正豔杏燒林　緗桃繡野　芳景如屏　傾城　盡尋勝賞　驟雕鞍紺幰出郊坰
仄平平中仄句中中仄讀仄平平韻仄中仄平平句中平中仄句中仄平平韻平平韻仄平中仄句仄平平仄仄仄平平韻
風暖繁絃脆管　萬家競奏新聲
中仄中平中仄句中平中仄平平韻
盈盈　鬭草踏青　人豔冶　遞逢迎　向路旁　往往遺簪墮珥　珠翠縱橫　歡情　對佳麗地　信金罍罄竭玉山傾
平平韻中仄中平韻平仄仄讀仄平平韻仄仄平讀仄仄平平仄仄句中仄平平韻平平韻仄平中仄句仄中平中仄仄平平韻
拌却明朝永日　畫堂一枕春酲
中仄中平中仄句中平中仄平平韻

格二
雙調一百一字，前段十句五平韻，後段十一句六平韻
柳永
倚危樓竚立　乍蕭索　晚晴初　漸素景衰殘　風砧韻冷　霜葉紅疏　雲衢　見新雁過　奈佳人自別阻音書
仄平平仄仄句仄平仄讀仄平平韻仄仄仄平平句平平仄仄句平仄平平韻平平韻仄平仄仄句仄平平仄仄仄平平韻
空遣悲秋念遠　寸腸萬恨縈紆
平仄平平仄仄句仄平仄仄平平韻
皇都　暗想歡游　成往事　動欷歔　念對酒當歌　低幃並枕　翻恁輕孤　歸途　縱凝望處　但斜陽暮靄滿平蕪
平平韻仄仄平平句平仄仄讀仄平平韻仄仄仄平平句平平仄仄句平仄平平韻平平韻仄平仄仄句仄平平仄仄仄平平韻
贏得無言悄悄　憑闌盡日踟躕
平仄平平仄仄句平平仄仄平平韻

格三
雙調一百一字，前段十句五平韻，後段十一句七平韻
蔣捷
傍池闌倚遍　問山影　是誰偷　但鷺斂瓊絲　鴛藏繡羽　礙浴妨浮　寒流　暗衝片響　似犀椎帶月靜敲秋
仄平平仄仄句仄平仄讀仄平平韻仄仄仄平平句平平仄仄句仄仄平平韻平平韻仄平仄仄句仄平平仄仄仄平平韻
因念凉荷院宇　粉丸曾泛金甌
平仄平平仄仄句仄平平仄平平韻
妝樓　曉澀翠罌油　倦鬢理還休　更有何意緒　憐他半夜　瓶破梅愁　紅裯　淚乾萬點　待穿來寄與薄情收
平平韻仄仄仄平平韻仄仄仄平平韻仄仄平仄仄句平平仄仄句平仄平平韻平平韻仄平仄仄句仄平平仄仄仄平平韻
只恐東風未轉　誤人日望歸舟
仄仄平平仄仄句仄平仄仄平平韻

格四
雙調一百一字，前段十一句五平韻，後段十一句六平韻一重韻
曹勛
斷虹收霽雨　捲簾幕　與風期　正燕子將雛　鶯兒弄巧　日影遲遲　酴醾　牡丹過也　但遊絲上下網晴暉
仄平平仄仄句仄平仄讀仄平平韻仄仄仄平平句平平仄仄句仄仄平平韻平平韻仄平仄仄句仄平平仄仄仄平平韻
三月韶華　轉頭易失　密蔭勻齊
平仄平平句仄平仄仄句仄仄平平韻
常思　入夏景偏奇　是梅雨霏微　更乍著輕紗　凉搖素羽　翠點清池　還思　故山舊隱　想葱蘢翠竹鎖窗扉
平平韻仄仄仄平平韻仄平仄平平韻仄仄仄平平句平平仄仄句仄仄平平韻平平重仄平仄仄句仄平平仄仄仄平平韻
獨倚西樓漫久　此懷冷淡誰知
仄仄平平仄仄句仄平仄仄平平韻

格五
雙調一百一字，前段九句四平韻，後段九句五平韻
程垓
倩嬌鶯姹燕　說不盡　此時情　正小院春闌　芳園晝鎖　人去花零　憑高試回望眼　奈遙山遠水隔重雲
中中平中仄句中中仄讀仄平平韻仄中仄平平句中平中仄句中仄平平韻中中中平中仄句仄中平中仄仄平平韻
誰遣風狂雨橫　便教無計留春
中仄中平中仄句中平中仄平平韻
情知雁杳與鴻冥　自難寄丁寧　縱竹院顰深　桃門笑在　知屬何人　衣篝幾回忘了　奈殘香猶有舊時熏
中平中仄仄平平韻中中仄平平韻仄中中中中句中平中仄句中仄平平韻中中中平平仄句仄中平中仄仄平平韻
空使風頭卷絮　為他飄蕩花城
中仄中平中仄句中平中仄平平韻

格六
雙調一百一字，前段九句四平韻，後段十句六平韻
李芸子
占西風早處　一番雨　一番秋　記故國斜陽　去年今日　落葉林幽　悲歌幾回激烈　寄疏狂
仄平平仄仄句仄平仄讀仄平平韻仄仄仄平平句仄平平仄句仄仄平平韻平平仄平仄仄句仄平平讀
酒令與詩籌　遺恨清商易改　多情紫燕難留
仄仄仄平平韻平仄平平仄仄句平平仄仄平平韻
嗟休　觸緒繭絲抽　舊事續何由　奈予懷渺渺　羈愁鬱鬱　歸夢悠悠　生平不如老杜　便如他
平平韻仄仄仄平平韻仄仄仄平平韻仄平平仄仄句平平仄仄句平仄平平韻平平仄平仄仄句仄平平讀
飄泊也風流　寄語庭柯徑菊　甚時得棹孤舟
平仄仄平平韻仄仄平平仄仄句仄平仄仄平平韻

格七
雙調一百一字，前段九句四平韻，後段九句五平韻
嚴仁
東風吹霧雨　更吹起　裌衣寒　正莽莽叢林　潭潭伐鼓　鬱鬱焚蘭　闌干曲　多少意　看青煙如篆繞溪灣
平平平仄仄句仄平仄讀仄平平韻仄仄仄平平句平平仄仄句仄仄平平韻平平仄讀平仄仄句仄平平平仄仄平平韻
桑柘綠陰猶薄　杏桃紅雨初翻
平仄仄平平仄句仄平平仄平平韻
飛花片片走潺湲　問何日西還　歎擾擾人生　紛紛離合　渺渺悲歡　想雲軿　何處也　對芳時
平平仄仄仄平平韻仄平仄平平韻仄仄仄平平句平平平仄句仄仄平平韻仄平平讀平仄仄句仄平平讀
應只在人間　惆悵回紋錦字　斷腸斜日雲山
平仄仄平平韻平仄平平仄仄句仄平平仄平平韻

格八
雙調一百一字，前段九句四平韻，後段十句五平韻
呂渭老
石榴花謝了　正荷葉　蓋平池　試瑪瑙杯深　琅玕簟冷　臨水簾帷　知他故人甚處　晚霞明斷浦
仄平平仄仄句仄平仄讀仄平平韻仄仄仄平平句平平仄仄句平仄平平韻平平仄平仄仄句仄平平仄仄讀
柳枝垂　唯有松風水月　向人長似當時
仄平平韻平仄平平仄仄句仄平平仄平平韻
依依　望斷水窮雲起處　是天涯　奈燕子樓高　江南夢斷　虛費相思　新愁暗生舊恨　更流螢弄月入紗衣
平平韻仄仄仄平平仄仄句仄平平韻仄仄仄平平句平平仄仄句平仄平平韻平平仄平仄仄句仄平平仄仄仄平平韻
除却幽花軟草　此情未許人知
平仄平平仄仄句仄平仄仄平平韻

格九
雙調一百二字，前段九句四平韻，後段九句五平韻
劉應雄
梅妝堪點額　覺殘雪　未全消　忽春遞南枝　小窗明透　漸褪寒驕　天公似憐人意　便挽回和氣做元宵
平平平仄仄句仄平仄讀仄平平韻仄平仄平平句仄平平仄句仄仄平平韻平平仄平平仄句仄仄平平仄仄平平韻
太守公家事了　何妨銀燭高燒
仄仄平平仄仄句平平平仄平平韻
旋開鐵鎖粲星橋　快燈市　客相邀　且同樂時平　唱彈絃索　對舞纖腰　傳柑記陪佳宴　待說來
仄平仄仄仄平平韻仄平仄讀仄平平韻仄平仄平平句仄平平仄句仄仄平平韻平平仄平平仄句仄仄平讀
須更換金貂　只恐出關人早　雞鳴又報趨朝
平仄仄平平韻仄仄仄平平仄句平平仄仄平平韻

格十
雙調一百一字，前段十句四平韻，後段九句五平韻
曾覿
正枝頭荔子　晚紅皺　裊熏風　對碧瓦迷雲　青山似浪　返照浮空　高臺稱吟眺處　繁華清勝
仄平平仄仄句仄平仄讀仄平平韻仄仄仄平平句平平仄仄句仄仄平平韻平平仄平仄仄句平平平仄句
兩兩無窮　簾卷榕陰暮合　萬家香靄溟濛
仄仄平平韻平仄平平仄仄句仄平平仄平平韻
年光冉冉逐飛鴻　歎雨跡雲蹤　漸暑退蘭房　凉生象簟　知與誰同　臨鸞晚妝初罷　怨清宵好夢不相逢
平平仄仄仄平平韻仄仄仄平平韻仄仄仄平平句平平仄仄句平仄平平韻平平仄平平仄句仄平平仄仄仄平平韻
看即天涯秋也　恨隨一葉梧桐
仄仄平平平仄句仄平仄仄平平韻

格十一
雙調一百字，前段九句四平韻，後段八句五平韻
盧祖皋
汀蓮彫晚豔　又蘋末　起秋風　漫搔首徐吟　微雲河漢　疏雨梧桐　飄零倦尋酒醆　記那回歌管小樓中
平平平仄仄句仄平仄讀仄平平韻仄平仄平平句平平平仄句平仄平平韻平平仄平仄仄句仄仄平平仄仄平平韻
玉果蛛絲暗卜　鈿釵蟬鬢輕籠
仄仄平平仄仄句仄平平仄平平韻
吳雲別後重重　凉宴幾時同　縱人間　信有犀靈鵲喜　密意難通　雙星分攜最苦　念經年猶有一相逢
平平仄仄平平韻平仄仄平平韻仄平平讀仄仄平平仄仄句仄仄平平韻平平平平仄仄句仄平平平仄仄平平韻
寂寞橋邊舊月　可堪頻照西東
仄仄平平仄仄句仄平平仄平平韻

格十二
雙調一百三字，前段九句四平韻，後段九句五平韻
《梅苑》無名氏
飽經霜古樹　怕春寒　趁臘引青枝　逗一點陽和　隔年信息　遠報佳期　淒葩未容易吐　但凝酥半面點胭脂
仄平平仄仄句仄平平讀仄仄仄平平韻仄仄仄平平句仄平仄仄句仄仄平平韻平平仄平仄仄句仄平平仄仄仄平平韻
山路相逢駐馬　暗香微染征衣
平仄平平仄仄句仄平平仄平平韻
風前裊裊含情　雖不語　引長思　似怨感芳姿　山高水遠　折贈何遲　分明為傳驛使　寄一枝春色寫新詞
平平仄仄平平句平仄仄讀仄平平韻仄仄仄平平韻平平仄仄句仄仄平平韻平平仄平仄仄句仄仄平平仄仄平平韻
寄與市橋官柳　此先占了芳菲
仄仄仄平平仄句仄平仄仄平平韻

