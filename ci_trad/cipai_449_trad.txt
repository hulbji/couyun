踏歌
三段八十三字，前兩段各四句四仄韻，後一段六句四仄韻
朱敦儒
宴闋　散津亭　鼓吹扁舟發　離愁黯　隱隱陽關徹　更風愁雨細添淒切
仄仄韻仄平平讀仄仄平平仄韻中平中讀仄仄平平仄韻仄平平仄仄平平仄韻
恨結　歎良朋　雅聚輕離缺　一年幾　把酒對花月　便山遙水遠分吳越
仄仄韻仄中平讀中仄平平仄韻中平仄讀仄仄中平仄韻仄中平中仄平平仄韻
書倩燕　夢借蝶　重相見　再把歸期說　只愁到他時　彼此萍蹤別　總難如再會時節
平仄仄句仄仄仄韻平平仄讀仄仄平平仄韻中中仄平平句仄仄平平仄韻中中平仄中平仄韻

格二
三段八十四字，前兩段各四句四仄韻，後一段五句四仄韻
《梅苑》無名氏
帶雪　向南枝一朵江梅坼　許多時　甚處收香白　占千葩百卉先春色
仄仄韻仄平平仄仄平平仄韻仄平平讀仄仄平平仄韻仄平平仄仄平平仄韻
瑩潔　正廣寒宮殿人窺隔　銷魂更　畫角聲聲徹　賸暗香浮動黃昏月
仄仄韻仄仄平平仄平平仄韻平平仄讀仄仄平平仄韻仄仄平平仄平平仄韻
最瀟灑處最奇絕　孤標迥　不與群芳列　吟賞竟連宵　痛飲無休歇　輸有心牧童偷折
仄平仄仄仄平仄韻平平仄讀仄仄平平仄韻平仄仄平平句仄仄平平仄韻平仄平仄平平仄韻

