黃鸝繞碧樹
雙調九十七字，前段十句四仄韻，後段八句五仄韻
周邦彥
雙闕籠佳氣　寒威日晚　歲華將暮　小院閒庭　對寒梅照雪　淡煙凝素　忍當迅景　動無限
平仄平平仄句平平仄仄句仄平平仄韻仄仄平平句仄平平仄仄句仄平平仄韻仄平仄仄句仄平仄讀
傷春情緒　猶賴是　上苑風光漸好　芳容將煦
平平平仄韻平仄仄讀仄仄平平仄仄句平平平仄韻
草莢蘭芽漸吐　且尋芳　更休思慮　這浮世　甚驅馳利祿　奔競塵土　縱有魏珠照乘　未買得流年住
仄仄平平仄仄韻仄平平讀仄平平仄韻仄平仄讀仄平平仄仄句平仄平仄韻仄仄仄平仄仄句仄仄仄平平仄韻
爭如盛飲流霞　醉偎瓊樹
平平仄仄平平句仄平平仄韻

