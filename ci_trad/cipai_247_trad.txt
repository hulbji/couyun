浪淘沙令
雙調五十四字，前後段各五句、四平韻
（南唐）李煜
簾外雨潺潺　春意闌珊　羅衾不耐五更寒　夢裏不知身是客　一晌貪歡
中仄仄平平韻中仄平平韻中平中仄仄平平韻中仄中平平仄仄句中仄平平韻
獨自莫憑闌　無限江山　別時容易見時難　流水落花春去也　天上人間
中仄仄平平韻中仄平平韻中平中仄仄平平韻中仄中平平仄仄句中仄平平韻

格二
雙調五十三字，前後段各五句、四平韻
杜安世
後約無憑　往事堪驚　秋蛩永夜繞牀鳴　輾轉尋思求好夢　還又難成
仄仄平平韻仄仄平平韻平平仄仄仄平平韻仄仄平平平仄仄句平仄平平韻
愁思若浮雲　消盡重生　佳人何處獨盈盈　可惜一天無用月　空為誰明
平仄仄平平韻平仄平平韻平平平仄仄平平韻仄仄仄平平仄仄句平仄平平韻

格三
雙調五十五字，前段六句四平韻，後段五句四平韻
杜安世
簾外微風　雲雨回蹤　銀釭燼冷錦幃中　枕上深盟　年少心事　陡頓成空
平仄平平韻平仄平平韻平平仄仄仄平平韻仄仄平平句平仄平仄句仄仄平平韻
嶺外白頭翁　到沒由逢　一牀鴛被疊香紅　明月滿庭花似繡　悶不見蟲蟲
仄仄仄平平韻仄仄平平韻仄平平仄仄平平韻平仄仄平平仄仄句仄仄仄平平韻

格四
雙調五十二字，前後段各五句、四平韻
柳永
有箇人人　飛燕精神　急鏘環佩上華裀　促拍盡隨紅袖舉　風柳腰身
仄仄平平韻平仄平平韻仄平平仄仄平平韻仄仄仄平平仄仄句平仄平平韻
簌簌輕裙　妙盡尖新　曲終獨立斂香塵　應是四肢嬌困也　眉黛雙顰
仄仄平平韻仄仄平平韻仄平仄仄仄平平韻平仄仄平平仄仄句平仄平平韻

格五
雙調五十四字，前後段各四句、四仄韻
宋祁
少年不管　流光如箭　因循不覺韶華換　到如今　始惜月滿花滿酒滿
仄平仄仄韻平平平仄韻平平仄仄平平仄韻仄平平讀仄仄仄仄平仄仄仄韻
扁舟欲解垂楊岸　尚同歡宴　日斜歌闋將分散　倚蘭橈　望水遠天遠人遠
平平仄仄平平仄韻仄平平仄韻仄平平仄平平仄韻仄平平讀仄仄仄平仄平仄韻

格六
雙調五十五字，前段六句三仄韻，後段五句四仄韻
杜安世
又是春暮　落花飛絮　子規啼盡斷腸聲　秋千庭院　紅旗彩索　淡煙疏雨
仄仄平仄韻仄平平仄韻仄平平仄仄平平句平平平仄句平平仄仄句仄平平仄韻
念念相思苦　黛眉長聚　碧池驚散睡鴛鴦　當初容易分飛去　恨孤負歡侶
仄仄平平仄韻仄平平仄韻仄平平仄仄平平句平平平仄平平仄韻仄平仄平仄韻

