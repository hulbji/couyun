醉花間
雙調四十一字，前段五句三仄韻、一疊韻，後段四句三仄韻
毛文錫
深相憶　莫相憶　相憶情難極　銀漢是紅牆　一帶遙相隔
平平仄韻仄平仄疊平仄平平仄韻平仄仄平平句中仄平平仄韻
金盤珠露滴　兩岸榆花白　風搖玉佩輕　今夕為何夕
中中中中仄韻中中平中仄韻平中仄中平句中仄平平仄韻

格二
雙調四十一字，前段五句三仄韻、一疊韻，後段四句兩仄韻
毛文錫
休相問　怕相問　相問還添恨　春水滿塘生　鸂鶒還相趁
平平仄韻仄平仄疊平仄平平仄韻平仄仄平平句平仄平平仄韻
昨夜雨霏霏　臨明寒一陣　偏憶戍樓人　久絕邊庭信
仄仄仄平平句平平平仄仄韻平仄仄平平句仄仄平平仄韻

格三
雙調五十字，前段四句三仄韻，後段六句四仄韻
馮延巳
晴雪小園春未到　池邊梅自早　高樹鵲銜巢　斜月明寒草
中仄中平平仄仄韻中平平仄仄韻平仄仄平平句平仄平平仄韻
山川風景好　自古金陵道　少年看却老　相逢莫厭醉金杯　別離多　歡會少
中平平仄仄韻仄仄平平仄韻中平平仄仄韻中平中仄仄平平句仄平平句平仄仄韻

