佳人醉
雙調七十一字，前段七句五仄韻，後段八句六仄韻
柳永
暮景蕭蕭雨霽　雲淡天高風細　正月華如水　金波銀漢　瀲灩無際　冷浸書帷夢斷　却披衣重起
仄仄平平仄仄韻平仄平平平仄韻仄仄平平仄韻平平平仄句仄仄平仄韻仄仄平平仄仄句仄平平平仄韻
臨軒砌　素光遙指　因念素娥　窅隔音塵何處　相望同千里　盡凝睇　厭厭無寐　漸曉雕闌獨倚
平平仄韻仄平平仄韻平仄仄平句仄仄平平平仄句平仄平平仄韻仄平仄韻平平平仄韻仄仄平平仄仄韻

