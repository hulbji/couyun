玉京謠
雙調九十七字，前段十句五仄韻，後段九句五仄韻
吳文英
蝶夢迷清曉　萬里無家　歲晚貂裘敝　載取琴書　長安閒看桃李　爛繡錦　人海花場　任客燕
仄仄平平仄句仄仄平平句仄仄平平仄韻仄仄平平句平平平仄平仄韻仄仄仄讀平仄平平句仄仄仄讀
飄零誰計　春風裏　香泥九陌　文梁孤壘
平平平仄韻平平仄韻平平仄仄句平平平仄韻
微吟怕有詩聲　翳鏡慵看　但小樓獨倚　金屋千嬌　從他鴛暖秋被　蕙帳移　煙雨孤山　待對景
平平仄仄平平句仄仄平平句仄仄平仄仄韻平仄平平句平平平仄平仄韻仄仄平讀平仄平平句仄仄仄讀
落梅清泚　終不似　江上翠微流水
仄平平仄韻平仄仄韻平仄仄平平仄韻

