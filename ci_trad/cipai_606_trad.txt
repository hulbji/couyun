鳳池吟
雙調九十九字，前段十一句四平韻，後段十句四平韻
吳文英
萬丈巍臺　碧罘罳外　袞袞野馬游塵　舊文書几閣　昏朝醉暮　覆雨翻雲　忽變清明　紫垣敕使下星辰
仄仄平平句仄平平仄句仄仄仄仄平平韻仄平平仄仄句平平仄仄句仄仄平平韻仄仄平平句仄平仄仄仄平平韻
經年事靜　公門如水　帝甸陽春
平平仄仄句平平平仄句仄仄平平韻
長安父老相語　幾百年見此　獨駕冰輪　又鳳鳴黃幕　玉霄平溯　鵲錦新恩　畫省中書　半紅梅子薦鹽新
平平仄仄平仄句仄仄平仄仄句仄仄平平韻仄仄平平仄句仄平平仄句仄仄平平韻仄仄平平句仄平平仄仄平平韻
歸來晚　待賡吟　殿閣南薰
平平仄句仄平平讀仄仄平平韻

