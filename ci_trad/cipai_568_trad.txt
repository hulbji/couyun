燕春臺
雙調九十八字，前段十句五平韻，後段十一句五平韻
張先
麗日千門　紫煙雙闕　瓊林又報春回　殿閣風微　當時去燕還來　五侯池館屏開　探芳菲　走馬天街
中仄平平句中平中仄句中平中仄平平韻中仄平平句中平中仄平平韻中平中仄平平韻仄平平讀中仄平平韻
重簾人語　轔轔車幰　遠近輕雷
中平平仄句中平中仄句中仄平平韻
雕觴霞灩　翠幕雲飛　楚腰舞柳　宮面妝梅　金猊夜暖　羅衣暗裛香煤　洞府人歸　擁笙歌
中平中仄句中仄平平句仄平中仄句中仄平平韻平平仄仄句中平仄仄平平韻中仄平平句仄中平讀
燈火樓臺　下蓬萊　猶有花上月　清影徘徊
中仄平平韻仄平平韻平仄平中仄句中仄平平韻

格二
雙調九十八字，前段十句五平韻，後段十一句五平韻
王之道
翠竹扶疏　丹葵隱映　綠窗朱戶縈回　簾卷蝦須　清風時自南來　題輿好客筵開　儼新妝　深出雲街
仄仄平平句平平仄仄句仄平平仄平平韻平仄平平句平平平仄平平韻平平仄仄平平韻仄平平讀平仄平平韻
歌珠纍貫　一時傾坐　全勝腰雷
平平平仄句仄平平仄句平仄平平韻
金猊裊碧　玉兕浮紅　令傳三杏　情寄雙梅　樓頭漏促　籠紗暗落花煤　錦裏遺音　憶當年
平平仄仄句仄仄平平句仄平平仄句平仄平平韻平平仄仄句平平仄仄平平韻仄仄平平句仄平平讀
曾賦春臺　醉蓬萊　歸歟無寐　想餘韻徘徊
平仄平平韻仄平平韻平平平仄句仄平仄平平韻

格三
雙調九十七字，前段十句五平韻，後段十一句六平韻
黃裳
夏景舒長　麥天清潤　高低萬木成陰　曉意寒輕　一聲未放蟬吟　但聞鶯友同音　讌華堂　綠水中心
仄仄平平句仄平平仄句平平仄仄平平韻仄仄平平句仄平仄仄平平韻仄平平仄平平韻仄平平讀仄仄平平韻
芙蓉都沒　紅妝信息　終待重尋
平平平仄句平平仄仄句平仄平平韻
清泠相照　邂逅俱歡　翠娥簇擁　芳醞頻斟　笙歌引步　登臨更向遙岑　卧影沈沈　好風來
平平平仄句仄仄平平句仄平仄仄句平仄平平韻平平仄仄句平平仄仄平平韻仄仄平平韻仄平平讀
與客披襟　縱更深　洞府遲歸　紅燭如林
仄仄平平韻仄平平韻仄仄平平句平仄平平韻

格四
雙調九十七字，前段十句五平韻，後段十一句五平韻
曹冠
翠入煙嵐　綠鋪槐幄　薰風初扇微和　茂樾扶疏　絳榴花映庭柯　瀑泉飛下層坡　間新篁　夾徑青莎
仄仄平平句仄平平仄句平平平仄平平韻仄仄平平句仄平平仄平平韻仄平平仄平平韻仄平平讀仄仄平平韻
良辰佳景　登臨雋遊　清興何多
平平平仄句平平仄平句平仄平平韻
流觴高會　不減蘭亭　感懷書事　聊寄吟哦　升沈變化　任它造物如何　躡磴攀蘿　上冲霄
平平平仄句仄仄平平句仄平平仄句平仄平平韻平平仄仄句仄平仄仄平平韻仄仄平平韻仄平平讀
滿飲高歌　醉還醒　重宴畫樓　賞翫金波
仄仄平平韻仄平平句平仄仄平句仄仄平平韻

