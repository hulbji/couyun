錦帳春
雙調六十字，前段七句四仄韻，後段七句五仄韻
辛棄疾
春色難留　酒杯常淺　把舊恨新愁相間　五更風　千里夢　看飛紅幾片　這般庭院
中仄平平句中平中仄韻仄中仄平平中仄韻仄平平句平仄仄句仄中平中仄韻中平平仄韻
幾許風流　幾般嬌懶　問相見何如不見　燕飛忙　鶯語亂　恨重簾不卷　翠屏天遠
仄仄平平句仄平平仄韻仄中仄中平中仄韻仄平平句平仄仄韻仄中平中仄韻中平中仄韻

格二
雙調六十字，前段七句三仄韻，後段七句三仄韻、一疊韻
程珌
最是春來　苦兼風雨　但只恁　匆匆歸去　看遊絲　都不恨　恨秦淮新漲　向人東注
仄仄平平句仄平平仄韻仄仄仄讀平平平仄韻仄平平句平仄仄句仄平平平仄句仄平平仄韻
醉裏仙人　惜春曾賦　却不解　留春且住　問何人　留得住　怕小山更有　碧蕪春句
仄仄平平句仄平平仄韻仄仄仄讀平平仄仄韻仄平平句平仄仄疊仄仄平仄仄句仄平平仄韻

格三
雙調五十八字，前後段各六句、四仄韻
戴復古
處處逢花　家家插柳　正寒食清明時候　奉板輿行樂　是使星隨後　人間稀有
仄仄平平句平平仄仄韻仄平仄平平平仄韻仄仄平平仄句仄仄平平仄韻平平平仄韻
出郭尋山　繡衣春晝　馬上列　兩行紅袖　對韶華一笑　勸國夫人酒　百千長壽
仄仄平平句仄平平仄韻仄仄仄讀仄平平仄韻仄平平仄仄句仄仄平平仄韻仄平平仄韻

格四
雙調五十六字，前後段各六句、四仄韻
邱崈
翠竹如屏　淺山如畫　小池面　危橋一跨　著梭亭臨水　宛然郊野　竹籬茅舍
仄仄平平句仄平平仄韻仄平仄讀平平仄仄韻仄平平平仄句仄平平仄韻仄平平仄韻
好是天寒　倍添妍雅　正雪意　垂垂欲下　更朦朧月影　弄晴初夜　梅花動也
仄仄平平句仄平平仄韻仄仄仄讀平平仄仄韻仄平平仄仄句仄平平仄韻平平仄仄韻

