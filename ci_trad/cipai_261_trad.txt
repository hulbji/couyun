望遠行
雙調五十五字，前段四句四平韻，後段五句四平韻
（南唐）李璟
碧砌花光照眼明　朱扉長日鎮長扃　餘寒欲去夢難成　爐香煙冷自亭亭
仄仄平平仄仄平韻平平平仄仄平平韻平平仄仄仄平平韻平平平仄仄平平韻
遼陽月　秣陵砧　不傳消息但傳情　黃金臺下忽然驚　征人歸日二毛生
平平仄句仄平平韻仄平平仄仄平平韻平平平仄仄平平韻平平平仄仄平平韻

格二
雙調五十三字，前段四句四平韻，後段五句四平韻
李珣
春日遲遲思寂寥　行客關山路遙　瓊窗時聽語鶯嬌　柳絲牽恨一條條
中仄平平仄仄平韻平仄平平仄平韻中平中仄仄平平韻仄平平仄仄平平韻
休暈繡　罷吹簫　貌逐殘花暗彫　同心猶結舊裙腰　忍辜風月度良宵
平仄仄句仄平平韻仄仄平平仄平韻平平中仄仄平平韻仄平平仄仄平平韻

格三
雙調六十字，前段四句四平韻，後段七句五平韻
韋莊
欲別無言倚畫屏　含恨暗傷情　謝家庭樹錦雞鳴　殘月落邊城
仄仄平平仄仄平韻平仄仄平平韻仄平平仄仄平平韻平仄仄平平韻
人欲別　馬頻嘶　　綠槐千里長堤　出門芳草路萋萋　雲雨別來易東西　不忍別君後　却入舊香閨
平仄仄句仄平平換韻仄平平仄平平韻仄平平仄仄平平韻平仄仄平仄平平韻仄仄仄平仄句仄仄仄平平韻

格四
雙調七十八字，前段六句四平韻，後段七句四平韻
《樂府雅詞》無名氏
當時雲雨夢　不負楚王期　翠峰中　高樓十二掩瑤扉　儘人間歡會　祇有兩心自知　漸玉困花柔香汗揮
平平平仄仄句仄仄仄平平韻仄平平讀平平仄仄仄平平韻仄平平平仄句仄仄仄平仄平韻仄仄仄平平平仄平韻
歌聲翻別怨　雲馭欲回時　這無情紅日　何似且休西　但涓涓珠淚　滴濕仙郎羽衣　怎忍見雙鴛相背飛
平平平仄仄句平仄仄平平韻仄平平平仄句平仄仄平平韻仄平平平仄句仄仄平平仄平韻仄仄仄平平平仄平韻

格五
雙調一百七字，前段十句四仄韻，後段十一句六仄韻
柳永
繡幃睡起　殘妝淺　無緒勻紅鋪翠　藻井凝塵　金階鋪蘚　寂寞鳳樓十二　風絮紛紛　煙蕪苒苒
中平仄仄句中中仄讀中中平平平仄韻仄中平中句中中平中句中仄仄平中仄韻中仄平平句平平仄仄句
永日畫闌　沉吟獨倚　望遠行　南陌春殘悄歸騎
仄仄仄平句平平仄仄韻仄仄平讀平仄平平仄平仄韻
凝睇　消遣離愁無計　但暗擲　金釵買醉　對此好景　空飲香醪　爭奈轉添珠淚　待伊遊冶歸來
平仄韻平仄平平平仄韻仄仄中讀中平中仄韻仄中仄中句中中中中句中仄仄平平仄韻中中平中平中句
故故解放　翠羽輕裙重繫　見纖腰圍小　信人憔悴
中中中仄句中仄平平中仄韻仄中平平仄句中平平仄韻

格六
雙調一百六字，前段九句四仄韻，後段十一句五仄韻
柳永
長空降瑞　寒風翦　淅淅瑤華初下　亂飄僧舍　密灑歌樓　迤邐漸迷鴛瓦　好是漁人　披得一蓑歸去
平平仄仄句平平仄讀仄仄平平平仄韻仄平平仄句仄仄平平句仄仄仄平平仄韻仄仄平平句平仄仄平平仄句
江上晚來堪畫　滿長安　高却旗亭酒價
平仄仄平平仄韻仄平平讀平仄平平仄仄韻
幽雅　乘興最宜訪戴　泛小棹　越溪瀟灑　皓鶴奪鮮　白鷳失素　千里廣鋪寒野　須信幽蘭歌斷
平仄韻平仄仄平仄仄句仄仄仄讀仄平平仄韻仄仄仄平句仄平仄仄句平仄仄平平仄韻平仄平平平仄句
彤雲收盡　別有瑤臺瓊榭　放一輪明月　交光清夜
平平平仄句仄仄平平平仄韻仄仄平平仄句平平平仄韻

格七
雙調一百六字，前段九句四仄韻，後段十句五仄韻
《梅苑》無名氏
重陰未解　又早是　年時梅花爭綻　暗香浮動　疏影橫斜　月澹水清亭院　好是前邨　雪裏一枝開處
平平仄仄句仄仄仄讀平平平平平仄韻仄平平仄句平仄平平句仄仄仄平平仄韻仄仄平平句仄仄仄平平仄句
昨夜東風布暖　動行人　多少離愁腸斷
仄仄平平仄仄韻仄平平讀平仄平平平仄韻
凝戀　天賦自然雅態　似壽陽　初勻粉面　故人折贈　欣逢驛使　只恐隴頭春晚　寄與高樓
平仄韻平仄仄平仄仄句仄仄平讀平平仄仄韻仄平仄仄句平平仄仄句仄仄仄平平仄韻仄仄平平句
休學龍吟三弄　留取瓊花爛漫　正有人　同倚闌干爭看
平仄平平平仄句平仄平平仄仄韻仄仄平讀平仄平平平仄韻

