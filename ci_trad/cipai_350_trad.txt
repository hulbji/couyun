解佩令
雙調六十六字，前段六句四仄韻，後段六句三仄韻
晏幾道
玉階秋感　年華暗去　掩深宮　團扇無緒　記得當時　自翦下　機中輕素　點丹青　盡成秦女
中平中仄句中中中仄韻中中中讀平中中仄韻中仄平平句中中中讀中平平仄韻中平中讀中平中仄韻
凉襟猶在　朱絃未改　忍霜紈　飄零何處　自古悲凉　是情事　輕如雲雨　倚幺絃　恨長難訴
平平中仄句中平中仄句仄平平讀中中中仄韻中仄平平句仄中中讀平平中仄韻仄平平讀仄中中仄韻

格二
雙調六十六字，前後段各六句、四仄韻
許冲元
蕙蘭無韻　桃李堪掃　都不數　凡花閒草　對月臨風　長是伊　故來相惱　和魂夢　披他香到
仄平平仄句平仄平仄韻平仄仄讀平平平仄韻仄仄平平句平仄平讀仄平平仄韻平平仄讀平平平仄韻
江頭隴畔　爭先占早　一枝枝　看來總好　似恁風標　待發願　春前祈禱　祝東君　放教不老
平平仄仄句平平仄仄韻仄平平讀仄平仄仄韻仄仄平平句仄仄仄讀平平平仄韻仄平平讀仄平仄仄韻

格三
雙調六十六字，前段六句四仄韻，後段六句五仄韻
王庭珪
湘江停瑟　洛川回雪　是耶非　相逢飄瞥　雲鬢風裳　照心事　娟娟山月　翦煙花　帶蘿同結
平平平仄句仄平平仄韻仄平平讀平平平仄韻平仄平平句仄平仄讀平平平仄韻仄平平讀仄平平仄韻
留環盟切　貽珠情徹　解攜時　玉聲愁絕　羅襪塵生　早波面　春痕欲滅　送人行　水聲淒咽
平平平仄韻平平平仄韻仄平平讀仄平平仄韻平仄平平句仄平仄讀平平仄仄韻仄平平讀仄平平仄韻

格四
雙調六十六字，前段六句五仄韻，後段六句四仄韻、一疊韻
史達祖
人行花塢　衣沾香霧　有新詞　逢春分付　屢欲傳情　奈燕子　不曾飛去　倚珠簾　咏郎秀句
平平平仄韻平平平仄韻仄平平讀平平平仄韻仄仄平平句仄仄仄讀仄平平仄韻仄平平讀仄平仄仄韻
相思一度　濃愁一度　最難忘　遮燈私語　澹月梨花　借夢來　花邊廊廡　指春衫　淚曾濺處
平平仄仄韻平平仄仄疊仄平平讀平平平仄韻仄仄平平句仄仄平讀平平平仄韻仄平平讀仄平仄仄韻

格五
雙調六十五字，前段六句三仄韻、兩疊韻，後段六句五仄韻
蔣捷
春晴也好　春陰也好　著些兒　春雨越好　春雨如絲　繡出花枝紅裊　怎禁他　孟婆合皂
平平仄仄韻平平仄仄疊仄平平讀平仄仄仄疊平仄平平句仄仄平平平仄韻仄平平讀仄平仄仄韻
梅花風悄　杏花風小　海棠風　驀地寒峭　歲歲春光　被二十四風吹老　楝花風　爾且慢到
平平平仄韻仄平平仄韻仄平平讀仄仄平仄韻仄仄平平句仄仄仄仄平平仄韻仄平平讀仄仄仄仄韻

