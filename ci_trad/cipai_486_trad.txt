金盞倒垂蓮
雙調九十二字，前後段各九句、四平韻
晁補之
休說將軍　解彎弓掠地　昆嶺河源　綵筆題詩　綠水映紅蓮　算總是　風流餘事　會須行樂年年
平仄平平句仄平平中仄句中仄平平韻中仄平平句中仄仄平平韻仄仄仄讀平平平仄句仄平平仄平平韻
只有一部　隨軒脆管繁絃
仄仄仄仄句平平中仄平平韻
多情舊游尚憶　寄秋風萬里　鴻雁天邊　未學元龍　豪氣笑求田　也莫為　庭槐興歎　便傷搖落淒然
平平中平中仄句仄中平仄仄句中仄平平韻仄仄平平句平仄仄平平韻仄仄仄讀平平平仄句仄平平仄平平韻
後會一笑　猶堪醉倒花前
仄仄仄仄句平平仄仄平平韻

格二
雙調九十二字，前後段各九句、四平韻
《梅苑》無名氏
依約疏林　見盈盈春意　幾點霜蕤　應是東君　試手作芳菲　粉面倚風微笑　是日暖　雪已晴時
平仄平平句仄平平平仄句仄仄平平韻平仄平平句仄仄仄平平韻仄仄仄平平仄句仄仄仄讀仄仄平平韻
人靜么鳳翩翩　踏碎殘枝
平仄平仄平平句仄仄平平韻
幽香渾無著處　甚一般雨露　獨占清奇　淡月疏雲　何處不相宜　陌上報春來也　但綠暗　青子離離
平平平平仄仄句仄仄平仄仄句仄仄平平韻仄仄平平句平仄仄平平韻仄仄仄平平仄句仄仄仄讀平仄平平韻
桃杏應仗先容　次第追隨
平仄平仄平平句仄仄平平韻

格三
雙調九十二字，前段九句四仄韻，後段八句六仄韻
曹勛
穀雨初晴　對鏡霞乍斂　暖風凝露　翠雲低映　捧花王留住　滿闌嫩紅貴紫　道盡得　韶光分付
仄仄平平句仄仄平仄仄句仄平平仄韻仄平平仄句仄平平平仄韻仄平仄平仄仄句仄仄仄讀平平平仄韻
禁籞浩蕩　天香巧隨天步
仄仄仄仄句平平仄平平仄韻
群仙倚春似語　遮麗日　更著輕羅深護　半開微吐　隱非煙非霧　正宜夜闌秉燭　况更有　姚黃嬌妒
平平仄平仄仄韻平仄仄讀仄仄平平平仄韻仄平平仄韻仄平平平仄韻仄平仄平仄仄句仄仄仄讀平平平仄韻
徘徊縱賞　任放濛濛柳絮
平平仄仄句仄仄平平仄仄韻

