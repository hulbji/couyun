夜半樂
三段一百四十四字，前段十五句五仄韻，中段九句四仄韻，後段七句五仄韻
柳永
凍雲黯淡天氣　扁舟一葉　乘興離江渚　渡萬壑千巖　越溪深處　怒濤漸息　樵風乍起　更聞商旅相呼
仄平仄仄平仄句平平仄仄句平仄平平仄韻仄仄仄平平句仄平平仄韻仄平仄仄句平平仄仄韻仄平平仄平平句
片帆高舉　泛畫鷁　翩翩過南浦
仄平平仄韻仄仄仄讀平平仄平仄韻
望中酒旆閃閃　一簇煙邨　數行霜樹　殘日下　漁人鳴榔歸去　敗荷零落　衰楊掩映　岸邊兩兩三三
仄平仄仄仄仄句仄仄平平句仄平平仄韻平仄仄讀平平平平平仄韻仄平平仄句平平仄仄句仄平仄仄平平句
浣紗遊女　避行客　含羞笑相語
仄平平仄韻仄平仄讀平平仄平仄韻
到此因念　繡閣輕拋　浪萍難駐　歎後約　丁寧竟何據　慘離懷　空恨歲晚歸期阻　凝淚眼
仄仄平仄句仄仄平平句仄平平仄韻仄仄仄讀平平仄平仄韻仄平平讀平仄仄仄平平仄韻平仄仄讀
杳杳神京路　斷鴻聲遠長天暮
仄仄平平仄韻仄平平仄平平仄韻

格二
三段一百四十五字，前兩段各十句，四仄韻，後一段七句五仄韻
柳永
豔陽天氣　煙細風暖　芳草郊汀閒凝竚　漸妝點亭臺　參差佳樹　舞腰困力　垂楊綠映　淺桃穠李
仄平平仄句平仄平仄句平仄平平平平仄韻仄平仄平平句平平平仄韻仄平仄仄句平平仄仄句仄平平仄句
小白嫩紅無數　度綺燕流鶯鬭雙語
仄仄仄平平仄韻仄仄仄平平仄平仄韻
翠娥南陌簇簇　躡影紅陰　緩移嬌步　擡粉面　韶容花光相妒　絳綃袖舉　雲鬟風顫　半遮檀口含羞
仄平平仄仄仄句仄仄平平句仄平平仄韻平仄仄句平平平平平仄韻仄平仄仄句平平平仄句仄平平仄平平句
背人偷顧　競鬭草　金釵笑爭賭
仄平平仄韻仄仄仄讀平平仄平仄韻
對此佳景　頓覺銷凝　惹成愁緒　念解佩輕盈在何處　忍良時　辜負少年等閒度　空望極　回首斜陽暮
仄仄平仄句仄仄平平句仄平平仄韻仄仄仄平平仄平仄韻仄平平讀平仄仄平仄平仄韻平仄仄讀平仄平平仄韻
歎浪萍風梗如何去
仄仄平平仄平平仄韻

