秋夜月
雙調八十四字，前後段各十句、五仄韻
尹鶚
三秋佳節　罩晴空　凝碎露　茱萸千結　菊蕊和煙輕撚　酒浮金屑　徵雲雨　調絲竹　此時難輟
平平平仄韻仄平平句平仄仄句中平平仄韻仄仄平平平仄句仄平平仄韻中平中句平中仄句中平中仄韻
歡極　一片豔歌聲揭
中中讀中仄仄平平仄韻
黃昏慵別　炷沈煙　熏繡被　翠帷同歇　醉並鴛鴦雙枕　暖偎春雪　語丁寧　情委曲　論心正切
平平平仄韻仄平平句平仄仄句中平平仄韻仄仄平平平仄句仄平平仄韻中平中句平中仄句中平中仄韻
夜深　窗透數條斜月
中中讀中仄仄平平仄韻

格二
雙調八十三字，前段八句五仄韻，後段十句五仄韻
柳永
當初聚散　便喚作　無由再逢伊面　近日來　不期而會重歡宴　向尊前　閒暇裏　斂著眉兒長歎
平平仄仄韻仄仄仄讀平平仄平平仄韻仄仄平句仄平平仄平平仄韻仄平平句平仄仄句仄仄平平平仄韻
惹起舊愁無限
仄仄仄平平仄韻
盈盈淚眼　漫向我耳邊　作萬般幽怨　奈你自家心下　有事難見　待音信　真箇恁　別無縈絆
平平仄仄韻仄仄仄仄平句仄仄平平仄韻仄仄仄平平仄句仄仄平仄韻仄平仄句平仄仄句仄平平仄韻
不免收心　共伊長遠
仄仄平平句仄平平仄韻

