芙蓉月
雙調九十四字，前段九句四仄韻，後段十一句六仄韻
趙以夫
黃葉舞空碧　臨水處　照眼紅葩齊吐　柔情媚態　竚立西風如訴　遙想仙家城闕　十萬綠衣童女
平仄仄平仄句平仄仄讀仄仄平平平仄韻平平仄仄句仄仄平平平仄韻平仄平平平仄句仄仄仄平平仄韻
雲縹緲　玉娉婷　隱隱彩鸞飛舞
平仄仄句仄平平句仄仄仄平平仄韻
尊前更風度　記天香國色　曾占春暮　依然好在　還伴清霜凉露　一曲闌干敲遍　悄無語　空相顧
平平仄平仄韻仄平平仄仄句平仄平仄韻平平仄仄句平仄平平平仄韻仄仄平平平仄句仄平仄韻平平仄韻
殘月澹　酒闌時　滿城鐘鼓
平仄仄句仄平平句仄平平仄韻

