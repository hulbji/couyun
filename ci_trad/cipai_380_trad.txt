撼庭竹
雙調七十二字，前段六句五平韻，後段六句四平韻、一叶韻
黃庭堅
嗚咽南樓吹落梅　聞鴉樹驚飛　夢中相見不多時　隔城今夜也應知　坐久水空碧　山月影沈西
平仄平平平仄平韻平平仄平平韻仄平平仄仄平平韻仄平平仄仄平平韻仄仄仄平仄句平仄仄平平韻
買箇宅兒住著伊　剛不肯相隨　如今果被天嗔你　永落雞群被雞欺　空恁惡憐惜　風日損花枝
仄仄仄平仄仄平韻平仄仄平平韻平平仄仄平平仄叶仄仄平平仄平平韻平仄仄平仄句平仄仄平平韻

格二
雙調七十二字，前段六句五仄韻，後段六句四仄韻
王詵
綽略青梅弄春色　真豔態堪惜　經年費盡東君力　有情先到探春客　無語泣寒香　時暗度瑤席
仄仄平平仄平仄韻平仄仄平仄韻平平仄仄平平仄韻仄平平仄仄平仄韻平仄仄平平句平仄仄平仄韻
月下風前空悵望　思攜手同摘　畫闌倚遍無消息　佳辰樂事再難得　還是夕陽天　空暮雲凝碧
仄仄平平平仄仄句平平仄平仄韻仄平仄仄平平仄韻平平仄仄仄平仄韻平仄仄平平句平仄平平仄韻

