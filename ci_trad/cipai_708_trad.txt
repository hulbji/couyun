花心動
雙調一百四字，前段十句四仄韻，後段八句五仄韻
史達祖
風約簾波　錦機寒　難遮海棠煙雨　夜酒未蘇　春枕猶敧　曾是誤成歌舞　半褰薇帳雲頭散
中仄平平句仄平平讀平平仄平平仄韻中仄中平句中仄平平句中仄仄平平仄韻仄平平仄平平仄句
奈愁味　不隨香去　盡沈靜　文園更渴　有人知否
中中仄讀中平平仄韻仄平仄句平平仄仄句仄平平仄韻
懶記溫柔舊處　偏只怕　臨風見他桃樹　繡戶鎖塵　錦瑟空絃　無復畫眉心緒　待拈銀管書春恨
仄仄平平中仄韻平中仄讀平平仄平平仄韻中仄中平句中仄平平句中仄仄平平仄韻中平中仄平平仄句
被雙燕　替人言語　望不盡　垂楊幾千萬縷
中中仄讀中平平仄韻仄中仄讀中平仄平仄仄韻

格二
雙調一百四字，前段十句四仄韻，後段九句七仄韻
周邦彥
簾卷青樓　東風滿　楊花亂飄晴晝　蘭袂褪香　羅帳褰紅　繡枕旋移相就　海棠花謝春融暖
平仄平平句平平仄讀平平仄平平仄韻平仄仄平句平仄平平句仄仄仄平平仄韻仄平平仄平平仄句
偎人恁　嬌波頻溜　象牀穩　鴛衾漫展　浪翻紅縐
平平仄讀平平平仄韻仄平仄句平平仄仄句仄平平仄韻
一夜情濃似酒　香汗漬　鮫綃幾番微透　鸞困鳳慵　婭姹雙眼　畫也畫應難就　問伊可煞於人厚
仄仄平平仄仄韻平仄仄讀平平仄平平仄韻平仄仄平句仄仄平仄句仄仄仄平平仄韻仄平仄仄平平仄韻
梅萼露　胭脂檀口　從此後　纖腰為郎管瘦
平仄仄讀平平平仄韻平仄仄韻平平仄平仄仄韻

格三
雙調一百四字，前段十句五仄韻，後段九句五仄韻
吳文英
十里東風　裊垂楊　長似舞時腰瘦　翠館朱樓　紫陌青門　處處燕鶯晴晝　乍看搖曳金絲綬
仄仄平平句仄平平讀平仄仄平平仄韻仄仄平平句仄仄平平句仄仄仄平平仄韻仄平平仄平平仄韻
春淺映　鵝黃如酒　嫩陰裏　煙滋露染　翠嬌紅溜
平仄仄讀平平平仄韻仄平仄句平平仄仄句仄平平仄韻
此際雕鞍去久　空追念　郵亭短枝盈首　海角天涯　寒食清明　淚點絮花沾袖　去年折贈行人遠
仄仄平平仄仄韻平平仄讀平平仄平平仄韻仄仄平平句平仄平平句仄仄仄平平仄韻仄平仄仄平平仄句
今年恨　依然纖手　斷腸也　羞眉畫應未就
平平仄讀平平平仄韻仄平仄句平平仄平仄仄韻

格四
雙調一百四字，前段十句四仄韻，後段九句五仄韻
劉燾
偏憶江梅　有塵表丰儀　世外標格　低傍小橋　斜出疏籬　似向隴頭曾識　暗香孤韻冰霜裏
平仄平平句仄平仄平平句仄仄平仄韻平仄仄平句平仄平平句仄仄仄平平仄韻仄平平仄平平仄句
初不怕　春寒要勒　問桃李賢們　怎生向前爭得
平仄仄讀平平平仄韻仄平仄平平句仄平仄平平仄韻
省共蕭孃去摘　玉纖映瓊枝　照人一色　淡粉暈酥　多少工夫　到得壽陽宮額　再三留待東君管
仄仄平平仄仄韻仄平仄平平句仄平仄仄韻仄仄仄平句平仄平平句仄仄仄平平仄韻仄平平仄平平仄句
都拌醉　別花不惜　但只恐　南樓又三弄笛
平平仄讀仄平仄仄韻仄仄仄讀平平仄平仄仄韻

格五
雙調一百四字，前段十句五仄韻，後段九句六仄韻
趙長卿
風軟寒輕　暗香飄　撲面無限清楚　乍淡乍濃　應想前邨　定是早梅初吐　馬兒行過坡兒下
平仄平平句仄平平讀仄仄平仄平仄韻仄仄仄平句平仄平平句仄仄仄平平仄韻仄平平仄平平仄句
危橋外　竹梢疏處　半斜露　花花蕊蕊　燦然滿樹
平平仄讀仄平平仄韻仄平仄韻平平仄仄句仄平仄仄韻
一晌看花凝竚　因念我　西園玉英真素　最是繫心　婉娩精神　伴得水雲仙侶　斷腸沒奈人千里
仄仄平平平仄韻平仄仄讀平平仄平平仄韻仄仄仄平句仄仄平平句仄仄仄平平仄韻仄平仄仄平平仄句
無計向　釵頭頻覷　淚如雨　那堪又還日暮
平仄仄讀平平平仄韻仄平仄韻仄平仄平仄仄韻

格六
雙調一百四字，前段十句四仄韻，後段十一句五仄韻
謝逸
風裏楊花輕薄性　銀燭高燒心熱　香餌懸鈎　魚不輕吞　辜負釣兒虛設　桑蠶到老絲長絆　針剌眼
平仄平平平仄仄句平仄平平平仄韻平仄平平句平仄平平句平仄仄平平仄韻平平仄仄平平仄句平仄仄讀
淚流成血　思量起　拈枝花朵　果兒難結
仄平平仄韻平平仄句平平平仄句仄平平仄韻
海樣情深忍撇　似夢裏相逢　不勝歡悅　出水雙蓮　摘取一枝　可惜並頭分折　猛期月滿會姮娥
仄仄平平仄仄韻仄仄仄平平句仄平平仄韻仄仄平平句仄仄仄平句仄仄仄平平仄韻仄平仄仄仄平平句
誰知是　初生新月　折翼鳥　甚日于飛時節
平平仄句平平平仄韻仄仄仄句仄仄平平平仄韻

格七
雙調一百字，前段十句四仄韻，後段十句五仄韻
曹勛
椒柏稱觴　撫寰瀛　良辰正臨端月　瑞應屢臻　宮籞多祥　氣候暖回微冽　聖母七旬壽　夐無前
平仄平平句仄平平讀平平仄平平仄韻仄仄仄平句平仄平平句仄仄仄平平仄韻仄仄仄平仄句仄平平讀
天心昭格　溥慶處　坤珍效祉　宴開清切
平平平仄韻仄仄仄句平平仄仄句仄平平仄韻
金殿簫韶備設　鏘鈞奏留雲　舞容回雪　赭袍繡擁　褘翟同城　遞捧玉杯歡悅　願將億萬喜
平仄平平仄仄韻平平仄平平句仄平平仄韻仄平仄仄句平仄平平句仄仄仄平平仄韻仄平仄仄仄句
祝億萬　從茲無缺　太平主　永隆聖孝鳳闕
仄仄仄讀平平平仄韻仄平仄句仄平仄仄仄仄韻

格八
雙調一百五字，前段十一句四仄韻，後段九句六仄韻
趙長卿
綠水平湖　浸芙渠爛錦　豔勝傾國　半斂半開　斜立斜敧　好似困嬌無力　水仙應赴瑤池宴
仄仄平平句仄平平仄仄句仄平平仄韻仄仄仄平句平仄平平句仄仄仄平平仄韻仄平平仄平平仄句
醉歸去　美人扶策　駐香駕　擁波心　媚容倩妝顏色
仄平仄讀仄平平仄韻仄平仄句仄平平句仄平仄平平仄韻
曾見苕川澄碧　勻粉面　溪頭舊時相識　翠被繡裀　彩扇香篝　度歲杳無消息　露痕滴盡風前淚
平仄平平平仄韻平仄仄讀平平仄平平仄韻仄仄仄平句仄仄平平句仄仄仄平平仄韻仄平仄仄平平仄句
追往恨　悠悠蹤跡　動怨憶　多情自家賦得
平仄仄讀平平平仄韻仄仄仄韻平平仄平仄仄韻

格九
雙調一百一字，前段九句四仄韻，後段十句五仄韻
《花草粹編》無名氏
忽覩菱花　這一程　減却風流顏色　鄰姬戲問　愧我為羞　無語低頭寥寂　珠淚紛紛和粉垂
仄仄平平句仄仄平讀仄仄平平平仄韻平平仄仄句仄仄平平句平仄平平平仄韻平仄平平平仄平句
襟袂舊痕乾又濕　但感起愁懷　堆堆積積
平仄仄平平仄仄韻仄仄仄平平句平平仄仄韻
杜宇催春急　煙籠花柳　粉蝶難尋覓　紫燕喃喃　黃鶯恰恰　對景脂消香浥　篆煙將盡愁未休
仄仄平平仄韻平平平仄句仄仄平平仄韻仄仄平平句平平仄仄句仄仄平平平仄韻仄平平仄平仄平句
乍得御溝玻璃碧　教紅葉往來　傳箇消息
仄仄仄平平平仄韻平平仄仄平句平仄平仄韻

