慶清朝
雙調九十七字，前後段各十句、四平韻
王觀
調雨為酥　催冰做水　東君分付春還　何人便將輕暖　點破殘寒　結伴踏青去好　平頭鞵子小雙鸞
平仄平平句平平仄仄句平平平仄平平韻平平仄平平仄句仄仄平平韻仄仄仄平仄仄句平平平仄仄平平韻
煙郊外　望中秀色　如有無間
平平仄句仄平仄仄句平仄平平韻
晴則箇　陰則箇　餖飣得天氣　有許多般　須教撩花撥柳　爭要先看　不道吳綾繡襪　香泥斜沁幾行斑
平仄仄讀平仄仄句仄仄仄平仄句仄仄平平韻平平平平仄仄句平仄平平韻仄仄平平仄仄句平平平仄仄平平韻
東風巧　盡收翠綠　吹上眉山
平平仄句仄平仄仄句平仄平平韻

格二
雙調九十七字，前後段各十句、四平韻
史達祖
墜絮孳萍　狂鞭孕竹　偷移紅紫池亭　餘花未落　似供殘蝶經營　賦得送春詩了　夏帷攛斷綠陰成
仄仄平平句中平仄仄句中中中仄平平韻平平仄仄句中中中仄平平韻中仄中平中仄句中平平仄仄平平韻
桑麻外　乳鳩穉燕　別樣芳情
平平仄句仄平仄仄句中仄平平韻
荀令舊香易冷　歎俊遊疏懶　枉自銷凝　塵侵謝屐　幽徑斑駁苔生　便覺寸心尚老　故人前度漫丁寧
中仄中平中仄句仄仄平平仄句仄仄平平韻中平仄仄句平中中仄平平韻中仄中平中仄句仄平中仄仄平平韻
空相誤　祓蘭曲水　挑菜東城
平中仄句中中中仄句中仄平平韻

格三
雙調九十七字，前後段各十句、四平韻
曹勛
絳羅縈色　茸金麗蕊　秀格壓盡群芳　人間第一嬌嫵　深紫輕黃　乍過夜來縠雨　盈盈明豔惹天香
仄平平仄句平平仄仄句仄仄仄仄平平韻平平仄仄平仄句平仄平平韻仄仄仄平仄仄句平平平仄仄平平韻
春風暖　寶幄競倚　名稱花王
平平仄句仄仄仄仄句平仄平平韻
朝檻五雲擁秀　護曉日　偏宜翠幕高張　穠姿露葉　臨賞須趁韶光　最喜鑒鸞初試　一枝姚魏插宮妝
平仄仄平仄仄句仄仄仄句平平仄仄平平韻平平仄仄句平仄平仄平平韻仄仄仄平平仄句仄平平仄仄平平韻
燃絳蠟　共花拌醉　莫靳瑤觴
平仄仄句仄平平仄句仄仄平平韻

格四
雙調九十七字，前後段各十句、四平韻
李清照
禁幄低張　彤闌巧護　就中獨占殘春　容華淡泞綽約　俱見天真　待得群花過後　一番風露曉妝新
仄仄平平句平平仄仄句仄平仄仄平平韻平平仄仄仄仄句平仄平平韻仄仄平平仄仄句仄平平仄仄平平韻
妖嬈態　妒風笑月　長殢東君
平平仄句仄平仄仄句平仄平平韻
東城邊　南陌上　正日烘池館　競走香輪　綺筵散日　誰人可繼芳塵　更好明光宮殿　幾枝先近日邊勻
平平平讀平仄仄句仄仄平平仄句仄仄平平韻仄平仄仄句平平仄仄平平韻仄仄平平平仄句仄平平仄仄平平韻
金尊倒　拌了盡燭　不愛黃昏
平平仄句平仄仄仄句仄仄平平韻

