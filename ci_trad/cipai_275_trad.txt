鵲橋仙
雙調五十六字，前後段各五句、兩仄韻
歐陽修
月波清霽　煙容明淡　靈漢舊期還至　鵲迎橋路接天津　映夾岸　星榆點綴
中平中仄句中平中仄句中仄中平中仄韻中平中仄仄平平句中中仄讀中平中仄韻
雲屏未卷　仙雞催曉　腸斷去年情味　多應天意不教長　恁恐把　歡娛容易
中平中仄句中平中仄句中仄中平中仄韻中平中仄仄平平句中中仄讀中平中仄韻

格二
雙調五十六字，前後段各五句、三仄韻
盧炳
餘霞散綺　明河翻雪　隱隱鵲橋初結　牛郎織女乍逢迎　却勝似　人間歡悅
平平仄仄句平平平仄韻仄仄仄平平仄韻平平仄仄仄平平句仄仄仄讀平平平仄韻
一宵相會　經年離別　此語真成浪說　細思怎得似嫦娥　常獨宿　廣寒宮闕
仄平平仄句平平平仄韻仄仄平平仄仄韻仄平仄仄仄平平句平仄仄讀仄平平仄韻

格三
雙調五十六字，前後段各五句、四仄韻
辛棄疾
溪邊白鷺　來吾告汝　溪裏魚兒堪數　主人憐汝汝憐魚　要物我　欣然一趣
平平仄仄韻平平仄仄韻平仄平平平仄韻仄平平仄仄平平句仄仄仄讀平平仄仄韻
白沙遠浦　青泥別渚　剩有蝦跳鰍舞　聽君飛去飽時來　看頭上　風吹一縷
仄平仄仄韻平平仄仄韻仄仄平平平仄韻仄平平仄仄平平句仄平仄讀平平仄仄韻

格四
雙調五十八字，前後段各五句、兩仄韻
辛棄疾
少年風月　少年歌舞　老去方知堪羨　歎折腰　五斗賦歸來　走下了　羊腸幾遍
仄平平仄句仄平平仄句仄仄平平平仄韻仄仄平讀仄仄仄平平句仄仄仄讀平平仄仄韻
高車駟馬　金章紫綬　傳語渠儂穩便　問東湖　帶得幾多春　且看取　淩雲筆健
平平仄仄句平平仄仄句平仄平平仄仄韻仄平平讀仄仄仄平平句仄仄仄讀平平仄仄韻

格五
雙調五十七字，前後段各五句、兩仄韻
黃庭堅
八年不見　清都絳闕　望銀漢　溶溶漾漾　年年牛女恨風波　算此事　人間天上
仄平仄仄句平平仄仄句仄平仄讀平平仄仄韻平平平仄仄平平句仄仄仄讀平平平仄韻
野麋豐草　江鷗遠水　老去唯便疏放　百錢端往問君平　早晚具　歸田小舫
仄平平仄句平平仄仄句仄仄平平平仄韻仄平平仄仄平平句仄仄仄讀平平仄仄韻

格六
雙調五十八字，前後段各五句、三仄韻
方岳
今朝廿九　明朝初一　怎欠箇　秋崖生日　客中情緒老天知　道這月不消三十
平平仄仄句平平平仄韻仄仄仄讀平平平仄韻仄平平仄仄平平句仄仄仄仄平平仄韻
春盤縷菜　春缸搖碧　便擬做　梅花消息　雪邊試問是耶非　笑今夕不知何夕
平平仄仄句平平平仄韻仄仄仄讀平平平仄韻仄平仄仄仄平平句仄平仄仄平平仄韻

格七
雙調八十八字，前段十句四仄韻，後段八句七仄韻
柳永
屆征途　攜書劍　迢迢匹馬東歸去　慘離懷　嗟少年易分難聚　佳人方恁繾綣　便忍分鴛侶
仄平平句平平仄句平平仄仄平平仄韻仄平平句平仄平仄平平仄韻平平平仄仄仄句仄仄平平仄韻
當媚景　算密意幽歡　盡成輕負
平仄仄句仄仄仄平平句仄平平仄韻
此際寸腸萬緒　慘愁顏　斷魂無語　和淚眼　片時幾番回顧　傷心脈脈誰訴　但黯然凝竚　暮煙寒雨
仄仄仄平仄仄韻仄平平讀仄平平仄韻平仄仄讀仄平仄平平仄韻平平仄仄平仄韻仄仄平平仄韻仄平平仄韻
望秦樓何處
仄平平平仄韻

