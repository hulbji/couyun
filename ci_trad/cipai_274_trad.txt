鳳銜杯
雙調五十六字，前段四句四仄韻，後段五句四仄韻
晏殊
青蘋昨夜秋風起　無限箇　露蓮相倚　獨憑朱闌　愁放晴天際　空目斷　遙山翠
平平仄仄平平仄韻平仄仄讀仄平平仄韻仄仄平平讀平仄平平仄韻平仄仄讀平平仄韻
彩箋長　錦書細　誰信道　兩情難寄　可惜良辰好景　歡娛地　只恁空憔悴
仄平平句仄平仄韻平仄仄讀仄平平仄韻仄仄平平仄仄讀平平仄韻仄仄平平仄韻

格二
雙調六十三字，前段五句四仄韻，後段六句四仄韻
柳永
追悔當初辜深願　經年價　兩成幽怨　任越水吳山　似屏如障堪遊翫　奈獨自　慵擡眼
中仄平平平中仄韻平中仄讀仄平平仄韻仄中仄平平句仄平中仄平平仄韻中仄仄讀平平仄韻
賞煙花　聽絃管　圖歡娛　轉加腸斷　縱時展丹青　強拈書信頻頻看　又爭似　親相見
仄平平讀中中仄韻平中中讀仄平平仄韻仄中仄平平句仄平平仄平平仄韻仄中仄讀平平仄韻

格三
雙調五十六字，前段四句四平韻，後段五句四平韻
晏殊
柳條花纇惱青春　更那堪　飛綠紛紛　一曲細絲清脆　倚朱脣　斟綠酒　掩紅巾
仄平平仄仄平平韻仄仄平讀平仄平平韻仄仄仄平平仄讀仄平平韻平仄仄讀仄平平韻
追往事　惜芳辰　暫時間　留住行雲　端的自家心下眼中人　到處覺尖新
平仄仄句仄平平韻仄平平讀平仄平平韻平仄仄平平仄仄平平韻仄仄仄平平韻

格四
雙調五十七字，前段四句四平韻，後段五句四平韻
杜安世
留花不住怨花飛　向南園　情緒依依　可惜欹紅斜白　一枝枝　經宿雨　又離披
中平中仄仄平平韻仄中平讀平仄平平韻中仄中平中仄讀仄平平韻平仄仄讀仄平平韻
憑朱檻　把金卮　對芳叢　惆悵多時　何况舊歡新恨　阻心期　空滿眼　是相思
平中仄句仄平平韻仄中平讀平仄平平韻平仄仄平中仄讀仄平平韻平中仄讀仄平平韻

