露華
雙調九十二字，前段十句五仄韻，後段九句五仄韻
王沂孫
紺葩乍坼　笑爛漫嬌紅　不是春色　換了素妝　重把青螺輕拂　舊歌共渡煙江　却占玉奴標格
中平仄仄韻仄仄仄平平句仄仄平仄韻仄仄中平句中仄中平平仄韻仄中中仄平平句仄仄仄平平仄韻
風霜峭　瑤臺種時　付與仙骨
平中仄句平平仄中句仄中平仄韻
閒門晝掩淒惻　似淡月梨花　重化清魄　尚帶唾痕香凝　怎忍攀摘　嫩綠漸暖溪陰　蓛蓛粉雲飛出
中平仄仄平仄韻仄仄仄平平句平仄平仄韻仄仄仄平平仄句中仄平仄韻中仄仄仄平平句中仄仄平平仄韻
芳豔冷　劉郎未應認得
平仄仄句平平仄平仄仄韻

格二
雙調九十四字，前段十句四平韻，後段九句四平韻
王沂孫
晚寒竚立　記鉛輕黛淺　初認冰魂　碧羅襯玉　猶凝茸唾香痕　淨洗妒春顏色　勝小紅　臨水湔裙
仄平仄仄句仄中平仄仄句中仄平平韻中平仄仄句中平中仄平平韻仄仄仄平平仄句仄中平讀中仄平平韻
煙渡遠　應憐舊曲　換葉移根
平仄仄句平平仄仄句仄仄平平韻
山中去年人別　怪月悄風輕　閒掩重門　瓊肌瘦損　那堪燕子黃昏　幾片過溪浮玉　似夜歸
中中仄平平仄句仄仄仄平平句平仄平平韻中平仄仄句中平仄仄平平韻中仄仄平平仄句仄中平讀
深雪前邨　芳夢冷　雙禽誤宿粉痕
平仄平平韻平仄仄句平平仄中仄平韻

