馬家春慢
雙調一百一字，前段九句四仄韻，後段十句五仄韻
賀鑄
珠箔風輕　繡簾浪卷　乍入人間蓬島　鬭玉闌干　漸庭館簾櫳春曉　天許奇葩貴品　異繁杏夭桃輕巧
平仄平平句仄平仄仄句仄仄平平平仄韻仄仄平平句仄平仄平平平仄韻平仄平平仄仄句仄平仄平平平仄韻
命化工傾國風流　與一枝纖妙
仄仄平平仄平平句仄仄平平仄韻
樽前五陵年少　縱丹青異格　難倣顏貌　惹露凝煙　困紅嬌額　微顰低笑　須信濃香易歇　更莫惜
平平仄平平仄韻仄平平仄仄句平仄平仄韻仄仄平平句仄平平仄句平平平仄韻平仄平平仄仄句仄仄仄讀
醉攀吟繞　待舞蝶遊蜂　細把芳心都告
仄平平仄韻仄仄仄平平句仄仄平平平仄韻

