天仙子
單調三十四字，六句五仄韻
皇甫松
晴野鷺鷥飛一隻　水葒花發秋江碧　劉郎此日別天仙　登綺席　淚珠滴　十二晚峰高歷歷
中仄中平平仄仄韻中中平中平中仄韻中平中仄仄平平句中中仄韻中中仄韻中仄中平平仄仄韻

格二
單調三十四字，六句四仄韻
和凝
洞口春紅飛䔩䔩　仙子含愁眉黛綠　阮郎何事不歸來　懶燒金　慵篆玉　流水桃花空斷續
仄仄平平平仄仄韻平仄平平平仄仄韻仄平平仄仄平平句仄平平句平仄仄韻平仄平平平仄仄韻

格三
單調三十四字，六句兩仄韻、三平韻
韋莊
深夜歸來長酩酊　　扶入流蘇猶未醒　醺醺酒氣麝蘭和　　驚睡覺　笑呵呵　長道人生能幾何
平仄平平平仄仄仄韻平仄平平平仄仄韻平平仄仄仄平平平韻平仄仄句仄平平韻平仄平平平仄平韻

格四
單調三十四字，六句五平韻
韋莊
悵望前回夢裏期　看花不語苦尋思　露桃宮裏小腰肢　眉眼細　鬢雲垂　惟有多情宋玉知
中仄平平中仄平韻中中中中仄中平韻中平中仄仄平平韻中仄仄句仄平平韻中仄中平中仄平韻

格五
雙調六十八字，前後段各六句、五仄韻
張先
醉笑相逢能幾度　為報江頭春且住　主人今日是行人　紅袖舞　清歌女　憑仗東風交點取
中仄中平平仄仄韻中仄中平平仄仄韻中平中仄仄平平句中中仄韻平中仄韻中仄中平平仄仄韻
三月柳枝柔似縷　落葉倦飛還戀樹　有情寧不惜西園　鶯解語　花無數　應訝使君何處去
中仄中平平仄仄韻中仄中平平仄仄韻中平中仄仄平平句中中仄韻平中仄韻中仄中平平仄仄韻

