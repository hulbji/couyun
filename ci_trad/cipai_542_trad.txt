早梅香
雙調九十六字，前段十一句四仄韻，後段十句四仄韻
《梅苑》無名氏
北帝收威　又探得早梅　漏春消息　粉蕊瓊苞　擬將胭脂　輕染顏色　素質盈盈　終不許　雪霜欺得
仄仄平平句仄仄仄仄平句仄平平仄韻仄仄平平句仄平平平句平仄平仄韻仄仄平平句平仄仄讀仄平平仄韻
奈化工　偏宜賦與　壽陽妝飾
仄仄平句平平仄仄句仄平平仄韻
獨自逞冰姿　比夭桃繁杏殊別　為報山翁　逢此有花　樽前且須攀折　醉賞吟戀　莫辜負　好天風月
仄仄仄平平句仄平平平仄平仄韻仄仄平平句平仄仄平句平平仄平平仄韻仄仄平仄句仄平仄讀仄平平仄韻
恐笛聲悲　紛紛便似　亂飛香雪
仄仄平平句平平仄仄句仄平平仄韻

