子夜歌
雙調一百十七字，前段十句四仄韻，後段十二句五仄韻
彭元遜
視春衫　篋中半在　浥浥酒痕花露　恨桃李　如風過盡　夢裏故人如霧　臨潁美人　秦川公子
仄平平讀仄平仄仄句仄仄仄平平仄韻仄平仄讀平平仄仄句仄仄仄平平仄韻平仄仄平句平平平仄句
晚共何人語　對人家　花柳池臺　回首故園　咫尺未成歸去
仄仄平平仄韻仄平平讀平仄平平句平仄仄平句仄仄仄平平仄韻
昨宵聽　危絃急管　酒醒不知何處　漂泊情多　哀遲感易　無限堪憐許　似尊前眼底　紅顏消幾寒暑
仄平仄讀平平仄仄句仄仄仄平平仄韻平仄平平句平平仄仄句平仄平平仄韻仄平平仄仄句平平平仄平仄韻
年少風流　未諳春事　追與東風賦　待他年　君老巴山　共君聽雨
平仄平平句仄平平仄句平仄平平仄韻仄平平讀平仄平平句仄平平仄韻

