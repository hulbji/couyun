西江月
雙調五十字，前後段各四句，兩平韻、一叶韻
柳永
鳳額繡簾高卷　獸鐶朱戶頻搖　兩竿紅日上花梢　春睡懨懨難覺
中仄中平中仄句中平中仄平平韻中平中仄仄平平韻中仄中平中仄叶
好夢枉隨飛絮　閒愁濃勝香醪　不成雨暮與雲朝　又是韶光過了
中仄中平中仄句中平中仄平平韻中平中仄仄平平韻中仄中平中仄叶

格二
雙調五十字，前後段各四句，兩平韻、兩叶韻
蘇軾
點點樓頭細雨　重重江外平湖　當年戲馬會東徐　今日淒凉南浦
仄仄平平仄仄叶平平平仄平平韻平平仄仄仄平平韻平仄平平平仄叶
莫恨黃花未吐　且教紅粉相扶　酒闌不必看茱萸　俯仰人間今古
仄仄平平仄仄叶仄平平仄平平韻仄平仄仄仄平平韻仄仄平平平仄叶

格三
雙調五十字，前後段各四句，兩平韻、一叶韻
吳文英
枝裊一痕雪在　葉藏幾豆春濃　玉奴最晚嫁春風　來結梨花幽夢
平仄仄平仄仄句仄平仄仄平平韻仄平仄仄仄平平韻平仄平平平仄叶
香力添熏羅被　瘦肌猶怯冰綃　　綠陰青子老溪橋　羞見東鄰嬌小
平仄平平平仄句仄平平仄平平換韻仄平平仄仄平平韻平仄平平平仄換叶

格四
雙調五十一字，前後段各四句，兩平韻、兩仄韻
歐陽炯
月映長江秋水　　分明冷浸星河　　淺沙汀上白雲多　雪散幾叢蘆葦
仄仄平平平仄仄韻平平仄仄平平平韻仄平平仄仄平平韻仄仄仄平平仄仄韻
扁舟倒影寒潭裏　　煙光遠罩輕波　　笛聲何處響漁歌　兩岸蘋香暗起
平平仄仄平平仄仄韻平平仄仄平平平韻仄平平仄仄平平韻仄仄平平仄仄仄韻

格五
雙調五十六字，前後段各四句、三平韻
趙以仁
夜半沙痕依約　雨餘天氣溟蒙　起行微月遍池東　水影浮花　花影動簾櫳
仄仄平平平仄句仄平平仄平平韻仄平平仄仄平平韻仄仄平平讀平仄仄平平韻
量減難追醉白　恨長莫盡題紅　雁聲能到畫樓中　也要玉人　知道有秋風
仄仄平平仄仄句仄平仄仄平平韻仄平平仄仄平平韻仄仄仄平讀平仄仄平平韻

