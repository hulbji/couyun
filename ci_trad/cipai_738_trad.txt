夜飛鵲慢
雙調一百六字，前段十句五平韻，後段十句四平韻
周邦彥
河橋送人處　涼夜何其　斜月遠墮餘輝　銅盤燭淚已流盡　霏霏凉露沾衣　相將散離會　探風前津鼓
平平仄平仄句中仄平平韻平中仄仄平平韻中平中仄中中仄句中平中仄平平韻平平仄平仄句仄平平中仄句
樹杪參旗　華驄會意　縱揚鞭　亦自行遲
中仄平平韻平平中仄句仄平平讀中仄平平韻
迢遞路回清埜　人語漸無聞　空帶愁歸　何意重經前地　遺鈿不見　斜逕多迷　兔葵燕麥　向殘陽
平仄仄平平仄句平仄仄平平句中仄平平韻中仄平平中仄句中平仄仄句平仄平平韻中平中仄句仄平平讀
影與人齊　但徘徊班草　欷歔酹酒　極望天西
中仄平平韻仄平平平仄讀平平仄仄句中仄平平韻

格二
雙調一百六字，前段十句五平韻，後段十一句四平韻
趙以夫
凝雲拂斜月　萬籟聲沈　凉露暗墜桐陰　蛾眉乞得天孫巧　愔愔樓上穿針　佳期鵲橋誤　到年時此夕
平平仄平仄句仄仄平平韻平仄仄仄平平韻平平仄仄平平仄句平平平仄平平韻平平仄平仄句仄平平仄仄句
歡淺愁深　人間兒女　說風流　直至如今
平仄平平韻平平平仄句仄平平讀仄仄平平韻
河漢幾曾風浪　因景物牽情　自是人心　長記秋庭往事　鈿花翦翠　釵股分金　道人無著　正蕭然
平仄仄平平仄句平仄仄平平句仄仄平平韻平仄平平仄仄句平平仄仄句平仄平平韻仄平平仄句仄平平讀
竹枕疏衾　夢回時　天淡星稀　閒弄一曲瑤琴
仄仄平平韻仄平平句平仄平平句平仄仄仄平平韻

