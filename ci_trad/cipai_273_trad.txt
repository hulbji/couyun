玉樓春
雙調五十六字，前後段各四句、三仄韻
顧夐
拂水雙飛來去燕　曲檻小屏山六扇　春愁凝思結眉心　綠綺懶調紅錦薦
中仄中平平仄仄韻中仄中平平仄仄韻中平平仄仄平平句中仄中平平仄仄韻
話別多情聲欲戰　玉筯痕留紅粉面　鎮長獨立到黃昏　却怕良宵頻夢見
中仄中平平仄仄韻中仄中平平仄仄韻中平中仄仄平平句中仄中平平仄仄韻

格二
雙調五十六字，前段四句三仄韻，後段四句兩仄韻
顧夐
月照玉樓春漏促　颯颯風搖庭砌竹　夢驚鴛被覺來時　何處管絃聲斷續
仄仄仄平平仄仄韻仄仄平平平仄仄韻仄平平仄仄平平句平仄仄平平仄仄韻
惆悵少年游冶去　枕上兩蛾攢細綠　曉鶯簾外語花枝　背帳猶殘紅蠟燭
平仄仄平平仄仄句仄仄仄平平仄仄韻仄平平仄仄平平句仄仄平平平仄仄韻

格三
雙調五十六字，前後段各四句、三仄韻
牛嶠
春入橫塘搖淺浪　花落小園空惆悵　此情誰信為狂夫　恨翠愁紅流枕上
平仄平平平仄仄韻平仄仄平平平仄韻仄平平仄仄平平句仄仄平平平仄仄韻
小玉窗前嗔燕語　　紅淚滴穿金線縷　雁歸不見報郎歸　錦字織成封過與
仄仄平平平仄仄換韻平仄仄平平仄仄韻仄平仄仄仄平平句仄仄仄平平仄仄韻

格四
雙調五十六字，前後段各四句、三仄韻
（南唐）李煜
晚妝初了明肌雪　春殿嬪娥魚貫列　鳳簫聲斷水雲間　重按霓裳歌遍徹
中平中仄平平仄韻平仄平平平仄仄韻仄平平仄仄平平句平仄平平平仄仄韻
臨風誰更飄香屑　醉拍闌干情未切　歸時休放燭花紅　待踏馬啼清夜月
中平中仄平平仄韻仄仄平平平仄仄韻平平平仄仄平平句仄仄仄平平仄仄韻

