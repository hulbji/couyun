木蘭花令
雙調五十五字，前段五句三仄韻，後段四句三仄韻
韋莊
獨上小樓春欲暮　愁望玉關芳草路　消息斷　不逢人　却斂細眉歸繡戶
仄仄仄平平仄仄韻中仄中平平仄仄韻平仄仄句仄平平句仄中中中平中仄韻
坐看落花空歎息　　羅袂濕斑紅淚滴　千山萬水不曾行　魂夢欲教何處覓
中中仄中平中仄換韻中仄中平平仄仄韻平平中仄仄平平句中中中中平中仄韻

格二
雙調五十二字，前後段各六句、三仄韻
毛熙震
掩朱扉　鈎翠箔　滿院鶯聲春寂寞　勻粉淚　恨檀郎　一去不歸花又落
仄平平句平仄仄韻仄仄平平平仄仄韻平仄仄句仄平平句仄仄仄平平仄仄韻
對斜暉　臨小閣　前事豈堪重想著　金帶冷　畫屏幽　寶帳慵熏蘭麝薄
仄平平句平仄仄韻平仄仄平平仄仄韻平仄仄句仄平平句仄仄平平平仄仄韻

格三
雙調五十四字，前段六句三仄韻，後段四句三仄韻
魏承班
小芙蓉　香旖旎　碧玉堂深清似水　開寶匣　掩金鋪　倚屏拖袖愁如醉
仄平平句平仄仄韻仄仄平平平仄仄韻平仄仄句仄平平句仄平平仄平平仄韻
遲遲好景煙花媚　曲渚鴛鴦眠錦翅　凝然愁望靜相思　一雙笑靨嚬雙蕊
平平仄仄平平仄韻仄仄平平平仄仄韻平平平仄仄平平句仄平仄仄平平仄韻

