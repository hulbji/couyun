滿江紅
雙調九十三字，前段八句四仄韻，後段十句五仄韻
柳永
暮雨初收　長川靜　征帆夜落　臨島嶼　蓼煙疏淡　葦風蕭索　幾許漁人橫短艇　盡將燈火歸邨落
中仄平平句中中仄讀中平中仄韻中中中讀中平中仄句中平平仄韻中仄中平平仄仄句中平中仄平平仄韻
遣行客　當此念回程　傷漂泊
仄中中讀中仄仄平平句平平仄韻
桐江好　煙漠漠　波似染　山如削　繞嚴陵灘畔　鷺飛魚躍　游宦區區成底事　平生况有雲泉約
平中仄句平中仄韻平中仄句平平仄韻中中中中中句中中平仄韻中仄中平平仄仄句中平中仄平平仄韻
歸去來　一曲仲宣吟　從軍樂
中中中讀中仄仄平平句平平仄韻

格二
雙調九十三字，前段八句五仄韻，後段十句六仄韻
張元幹
春水連天　桃花浪　幾番風惡　雲乍起　遠山遮盡　晚風還作　綠遍芳洲生杜若　楚帆帶雨煙中落
平仄平平句平平仄讀仄平平仄韻平仄仄讀仄平平仄句仄平平仄韻仄仄平平平仄仄韻仄平仄仄平平仄韻
認向來　沙觜共停橈　傷飄泊
仄仄平讀平仄仄平平句平平仄韻
寒猶在　衾偏薄　腸欲斷　愁難著　倚篷窗無寐　引杯孤酌　寒食清明都過却　可憐辜負年時約
平平仄句平平仄韻平仄仄句平平仄韻仄平平平仄句仄平平仄韻平仄平平平仄仄韻仄平平仄平平仄韻
想小樓　日日望歸舟　人如削
仄仄平讀仄仄仄平平句平平仄韻

格三
雙調九十三字，前段八句四仄韻，後段十句六仄韻
戴復古
赤壁磯頭　一番過　一番懷古　想當時　周郎年少　氣吞區宇　萬騎臨江貔虎噪　千艘列炬魚龍怒
仄仄平平句仄平仄讀仄平平仄韻仄平平讀平平平仄句仄平平仄韻仄仄平平平仄仄句平平仄仄平平仄韻
卷長波　一鼓困曹瞞　今如許
仄平平讀仄仄仄平平句平平仄韻
江上渡　江邊路　形勝地　興亡處　覽遺蹤　勝讀史書言語　幾度東風吹世換　千年往事隨潮去
平仄仄韻平平仄韻平仄仄句平平仄韻仄平平句仄仄仄平平仄韻仄仄平平平仄仄句平平仄仄平平仄韻
問道傍　楊柳為誰春　搖金縷
仄仄平讀平仄仄平平句平平仄韻

格四
雙調九十一字，前段八句四仄韻，後段十句五仄韻
呂渭老
燕拂危檣　斜日外　數峰凝碧　正暗潮生渚　暮風飄席　初過南邨沽酒市　連空十頃菱花白
仄仄平平句平仄仄讀仄平平仄韻仄仄平平仄句仄平平仄韻平仄平平平仄仄句平平仄仄平平仄韻
想故人　輕箑障遊絲　聞遙笛
仄仄平讀平仄仄平平句平平仄韻
魚與雁　通消息　心與夢　空牽役　到如今相見　怎生休得　斜抱琵琶傳密意　一襟新月橫空碧
平仄仄句平平仄韻平仄仄句平平仄韻仄平平平仄句仄平平仄韻平仄平平平仄仄句仄平平仄平平仄韻
問甚時　同作醉中仙　煙霞客
仄仄平讀平仄仄平平句平平仄韻

格五
雙調八十九字，前段七句四仄韻，後段十句五仄韻
呂渭老
晚浴新凉　風蒲亂　松梢見月　庭陰靜　暮蟬啼歇　螢遶井闌簾入燕　荷香蘭氣供搖箑　賴晚來
仄仄平平句平平仄讀平平仄仄韻平平仄讀仄平平仄韻平仄仄平平仄仄句平平平仄平平仄韻仄仄平讀
一雨洗游塵　無些熱
仄仄仄平平句平平仄韻
心下事　峰重疊　人甚處　星明滅　想行雲應在　鳳凰城闕　曾約佳期同菊蕊　當時共指燈花說
平仄仄句平平仄韻平仄仄句平平仄韻仄平平平仄句仄平平仄韻平仄平平平仄仄句平平仄仄平平仄韻
據眼前　何日是西風　吹凉葉
仄仄平讀平仄仄平平句平平仄韻

格六
雙調九十四字，前段八句四仄韻，後段十句五仄韻
蘇軾
東武南城　新堤固　漣漪初溢　隱隱遍　長林高阜　卧紅堆碧　枝上殘花吹盡也　與君試向江邊覓
平仄平平句平平仄讀平平平仄韻仄仄仄讀平平平仄句仄平平仄韻平仄平平平仄仄句仄平仄仄平平仄韻
問向前　猶有幾多春　三之一
仄仄平讀平仄仄平平句平平仄韻
官裏事　何時畢　風雨外　無多日　相將泛曲水　滿城爭出　君不見　蘭亭修禊事　當時坐上皆豪逸
平仄仄句平平仄韻平仄仄句平平仄韻平平仄仄仄句仄平平仄韻平仄仄讀平平平仄仄句平平仄仄平平仄韻
到如今　修竹滿山陰　空陳跡
仄平平讀平仄仄平平句平平仄韻

格七
雙調九十四字，前段八句四仄韻，後段十句五仄韻
趙鼎
慘結秋陰　西風送　絲絲雨濕　凝望眼　征鴻幾字　暮投沙磧　欲往鄉關何處是　水雲浩蕩連南北
仄仄平平句平平仄讀平平仄仄韻平仄仄讀平平仄仄句仄平平仄韻仄仄平平平仄仄句仄平仄仄平平仄韻
但修眉　一抹有無中　遙山色
仄平平讀仄仄仄平平句平平仄韻
天涯路　江上客　腸欲斷　頭應白　空搔首興歎　暮年離隔　欲待忘憂除是酒　奈酒行欲盡愁無極
平平仄句平仄仄韻平仄仄句平平仄韻平平仄平仄句仄平平仄韻仄仄平平平仄仄句仄仄平仄仄平平仄韻
便挽將　江水入尊罍　澆胸臆
仄仄平讀平仄仄平平句平平仄韻

格八
雙調九十四字，前段八句四仄韻，後段十句五仄韻
辛棄疾
點火櫻桃　照一架　酴醿如雪　春正好　見龍孫穿破　紫苔蒼壁　乳燕引雛飛力弱　流鶯喚友嬌聲怯
仄仄平平句仄仄仄讀平平平仄韻平仄仄讀仄平平平仄句仄平平仄韻仄仄仄平平仄仄句平平仄仄平平仄韻
問春歸　不肯帶愁歸　腸千結
仄平平讀仄仄仄平平句平平仄韻
層樓望　春山疊　家何在　煙波隔　把古今遺恨　向他誰說　蝴蝶不傳千里夢　子規叫斷三更月
平平仄句平平仄韻平平仄句平平仄韻仄仄平平仄句仄平平仄韻平仄仄平平仄仄句仄平仄仄平平仄韻
聽聲聲　枕上勸人歸　歸難得
仄平平讀仄仄仄平平句平平仄韻

格九
雙調九十七字，前段八句五仄韻，後段十句六仄韻
柳永
萬恨千愁　將年少　衷腸牽繫　殘夢斷　酒醒孤館　夜長滋味　可惜許　枕前多少意　到如今
仄仄平平句平平仄讀平平平仄韻平仄仄讀仄平平仄句仄平平仄韻仄仄仄讀仄平平仄仄韻仄平平讀
兩總無終始　獨自箇　贏得不成眠　成憔悴
仄仄平平仄韻仄仄仄讀平仄仄平平句平平仄韻
添傷感　消何計　空只恁　厭厭地　無人處思量　幾度垂淚　不會得　都來些子事　甚恁底
平平仄句平平仄韻平仄仄句平平仄韻平平仄平平句仄仄平仄韻仄仄仄讀平平平仄仄韻仄仄仄讀
抵死難拌棄　待到頭　終久問伊著　如何是
仄仄平平仄韻仄仄平讀平仄仄平仄句平平仄韻

格十
雙調九十四字，前段九句四仄韻，後段十句五仄韻
杜衍
無利無名　無榮無辱　無煩無惱　夜燈前　獨歌獨酌　獨吟獨笑　又值群山初雪滿　又兼明月交光好
平仄平平句平平平仄句平平平仄韻仄平平讀仄平仄仄句仄平仄仄韻仄仄平平平仄仄句仄平平仄平平仄韻
便假饒　百歲擬如何　從他老
仄仄平讀仄仄仄平平句平平仄韻
知富貴　誰能保　知功業　何時了　算簞瓢金玉　所爭多少　一瞬光陰何足道　但思行樂常不早
平仄仄句平平仄韻平平仄句平平仄韻仄平平平仄句仄平平仄韻仄仄平平平仄仄句仄平平仄平仄仄韻
待春來　攜酒殢東風　眠芳草
仄平平讀平仄仄平平句平平仄韻

格十一
雙調九十一字，前段八句四仄韻，後段十句五仄韻
葉夢得
雪後郊原　煙林外　梅花初坼　春欲半　猶自探春消息　一眼平蕪看不盡　夜來小雨催新碧
仄仄平平句平平仄讀平平平仄韻平仄仄句平仄仄平平仄韻仄仄平平平仄仄句仄平仄仄平平仄韻
笑去年　攜酒折花人　花應識
仄仄平讀平仄仄平平句平平仄韻
蘭舟漾　城南陌　雲影淡　天容窄　繞風漪十頃　暖浮晴色　恰似槎頭收釣處　坐中仍有江南客
平平仄句平平仄韻平仄仄句平平仄韻仄平平仄仄句仄平平仄韻仄仄平平平仄仄句仄平平仄平平仄韻
問如何　兩槳下苕溪　吞雲澤
仄平平讀仄仄仄平平句平平仄韻

格十二
雙調九十一字，前段八句四仄韻，後段九句五仄韻
葉夢得
一朵黃花　先催報　秋歸消息　滿芳枝凝露　為誰裝飾　便向尊前拌醉倒　古今同是東籬側
仄仄平平句平平仄讀平平平仄韻仄平平平仄句仄平平仄韻仄仄平平平仄仄句仄平平仄平平仄韻
問何須　特地賦歸來　拋彭澤
仄平平讀仄仄仄平平句平平仄韻
回首去年時節　開口笑　真難得　使君今那更　自成行客　霜鬢不辭重插滿　他年此會何人憶
平仄仄平平仄韻平仄仄句平平仄韻仄平平仄仄句仄平平仄韻平仄仄平平仄仄句平平仄仄平平仄韻
記多情　曾伴小闌干　親攀摘
仄平平讀平仄仄平平句平平仄韻

格十三
雙調九十二字，前段八句五仄韻，後段八句七仄韻
王之道
竹馬來迎　留不住　寸心如結　歷湖濱　須濡相望　近同吳越　闕裏風流今未減　此行報政看期月
仄仄平平句平仄仄讀仄平平仄韻仄平平讀平平平仄句仄平平仄韻仄仄平平平仄仄韻仄平仄仄平平仄韻
已驗康沂富國　千古曾無別
仄仄平平仄仄句平仄平平仄韻
多謝潤沾枯轍　令我神思清發　新命歡浹　兩邦情愜　明日西風帆卷席　高檣到處旌麾列　忽相思
平仄仄平平仄韻平仄平仄平仄韻平仄平仄韻仄平平仄韻平仄平平平仄仄韻平平仄仄平平仄韻仄平平讀
吾當往　誰謂三山隔
平平仄句平仄平平仄韻

格十四
雙調九十三字，前段八句四平韻，後段十句五平韻
姜夔
仙姥來時　正一望　千頃翠瀾　旌旗與　亂雲俱下　依約前山　命駕群龍金作軛　相從諸娣玉為冠
中仄平平句中中仄讀平中仄平韻平中仄讀中平中仄句中仄平平韻中仄平平平仄仄句中平中仄仄平平韻
向夜深　風定悄無人　聞佩環
仄中平讀中仄仄平平句平仄平韻
神奇處　君試看　奠淮右　阻江南　遣六丁雷電　別守東關　應笑英雄無好手　一篙春水走曹瞞
平中仄句中仄平韻中中仄句仄平平韻仄中平中仄句中仄平平韻中仄中平平仄仄句中平中仄仄平平韻
又怎知　人在小江樓　簾影間
仄中平讀中仄仄平平句平仄平韻

