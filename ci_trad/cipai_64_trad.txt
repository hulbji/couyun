定西番
雙調三十五字，前段四句一仄韻、兩平韻，後段四句兩仄韻、兩平韻
溫庭筠
漢使昔年離別　　攀弱柳　折寒梅　　上高臺
仄仄仄平平仄仄韻平仄仄句仄平平平韻仄平平韻
千里玉關春雪　　雁來人不來　　羌笛一聲愁絕　　月徘徊
平仄仄平平仄仄韻仄平平仄平平韻平仄仄平平仄仄韻仄平平平韻

格二
雙調三十五字，前後段各四句，一仄韻、兩平韻
溫庭筠
細雨曉鶯春晚　　人似玉　柳如眉　　正相思
仄仄仄平平仄仄韻平仄仄句仄平平平韻仄平平韻
羅幕翠簾初卷　　鏡中花一枝　　腸斷塞門消息　雁來稀
平仄仄平平仄仄韻仄平平仄平平韻平仄仄平平仄句仄平平韻

格三
雙調三十五字，前段四句兩平韻，後段四句兩仄韻、兩平韻
韋莊
挑盡金燈紅燼　人灼灼　漏遲遲　　未眠時
中仄中平平仄句平仄仄句仄平平平韻仄平平韻
斜倚銀屏無語　　閒愁上翠眉　　悶煞梧桐殘雨　　滴相思
平仄中平平仄仄韻中平中仄平平韻仄仄中平平仄仄韻仄平平平韻

格四
雙調三十五字，前後段各四句、兩平韻
孫光憲
雞祿山前游騎　邊草白　朔天明　馬蹄輕
平仄平平中仄句平仄仄句仄平平韻仄平平韻
鵲面弓離短韔　彎來月欲成　一隻鳴髇雲外　曉鴻驚
中仄中平中仄句平平仄仄平韻仄仄中平平仄句仄平平韻

格五
雙調四十一字，前段五句兩平韻，後段四句兩平韻
張先
捍撥紫檀金襯　雙秀萼　兩回鸞　齊學漢宮妝樣　競嬋娟
仄仄仄平平仄句平仄仄句仄平平韻中仄中平平仄句仄平平韻
三十六絃蟬鬧　小絃蜂作團　聽盡昭君幽怨　莫重彈
平中仄平平仄句仄平平仄平韻仄仄平平平仄句仄平平韻

