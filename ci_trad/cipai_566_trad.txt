雨中花慢
雙調九十八字，前段十一句四平韻，後段十句四平韻
蘇軾
今歲花時深院　盡日東風　蕩颺茶煙　但有綠苔芳草　柳絮榆錢　聞道城西　長林古寺　甲第名園
平仄平平平仄句仄仄平平句仄仄平平韻仄仄仄平平仄句仄仄平平韻平仄平平句平平仄仄句仄仄平平韻
有國豔帶酒　天香染袂　為我留連
仄仄仄仄仄句平平仄仄句仄仄平平韻
清明過了　殘紅無處　對此淚灑尊前　秋向晚　一枝何事　向我依然　高會聊追短景　清商不假餘妍
平平仄仄句平平平仄句仄仄仄仄平平韻平仄仄讀仄平平仄句仄仄平平韻平仄平平仄仄句平平仄仄平平韻
不如留取　十分春態　付與明年
仄平平仄句仄平平仄句仄仄平平韻

格二
雙調九十八字，前後段各十句、四平韻
張孝祥
一葉凌波　十里御風　煙鬟霧鬢蕭蕭　認得江皋玉佩　水館冰綃　秋淨明霞乍吐　曙凉宿靄初消
仄仄平平句仄仄仄平句平平仄仄平平韻仄仄平平仄仄句仄仄平平韻平仄平平仄仄句仄平仄仄平平韻
恨微顰不語　欲進還休　凝竚迢遙
仄平平仄仄句仄仄平平句平仄平平韻
神交冉冉　愁思盈盈　斷魂欲遣誰招　還似待　青鸞傳信　烏鵲成橋　悵望胎仙琴疊　羞看翡翠蘭苕
平平仄仄句平仄平平句仄平仄仄平平韻平仄仄讀平平平仄句平仄平平韻仄仄平平平仄句平平仄仄平平韻
夢回人遠　紅雲一片　天際笙簫
仄平平仄句平平仄仄句平仄平平韻

格三
雙調九十九字，前後段各十句、四平韻
劉褒
縹蒂緗枝　玉葉翡英　百梢爭趁春忙　正雨後　蜂粘落絮　燕撲晴香　遺策誰家蕩子　唾花何處新妝
仄仄平平句仄仄仄平句仄平平仄平平韻仄仄仄讀平平仄仄句仄仄平平韻平仄平平仄仄句仄平平仄平平韻
想流紅有恨　拾翠無心　往事淒凉
仄平平仄仄句仄仄平平句仄仄平平韻
春愁如海　客思翻空　帶圍只看東陽　更那堪　玉笙度曲　翠羽傳觴　紅淚不勝閨怨　白雲應老他鄉
平平平仄句仄仄平平句仄平仄仄平平韻仄平平讀仄平仄仄句仄仄平平韻平仄仄平平仄句仄平平仄平平韻
夢回敧枕　風驚庭樹　月在西厢
仄平平仄句平平平仄句仄仄平平韻

格四
雙調一百字，前後段各十句、四平韻
柳永
墜髻慵梳　愁蛾懶畫　心緒事事闌珊　覺新來憔悴　金縷衣寬　認得這　疏狂意下　向人誚
仄仄平平句平平仄仄句平仄仄仄平平韻仄平平平仄句平仄平平韻仄仄仄讀平平仄仄句仄平仄讀
譬如閒　把芳容整頓　恁地輕孤　爭忍心安
仄平平韻仄平平仄仄句仄仄平平句平仄平平韻
依前過了舊約　甚當初賺我　偷翦香鬟　幾時得歸來　香閣深關　待伊要　尤雲殢雨　纏鴛衾
平平仄仄仄仄句仄平平仄仄句平仄平平韻仄平仄平平句平仄平平韻仄平仄讀平平仄仄句平平平讀
不與同歡　盡更深款款　問伊今後　更敢無端
仄仄平平韻仄平平仄仄句仄平平仄句仄仄平平韻

格五
雙調九十七字，前後段各十句、四平韻
吳禮之
眷濃恩重　長離永別　憑誰為返香魂　憶湘裙霞袖　杏臉櫻脣　眉埽春山淡淡　眼裁秋水盈盈
仄中平中句中中仄中句中平中仄平平韻仄中平中仄句中仄平平韻中仄中平中仄句中平中仄平平韻
便如何忘得　溫柔情態　恬靜天真
仄平平中仄句中中中中句中仄平平韻
憑欄念及　夕陽西下　暮煙四起江邨　漸入夜　疏星映柳　新月籠雲　醞造一生清瘦　能消幾箇黃昏
中平中仄句中中平中句中中中仄平平韻中仄仄讀平平中仄句中仄平平韻中仄中平中仄句中平中仄平平韻
斷腸時候　簾垂深院　人掩重門
中平中仄句中平中仄句中仄平平韻

格六
雙調九十六字，前後段各十句、四平韻
京鏜
玉局祠前　銅壺閣畔　錦城藥市爭奇　正紫萸綴席　黃菊浮卮　巷陌聯鑣並轡　樓臺吹竹彈絲
仄仄平平句平平仄仄句仄平仄仄平平韻仄仄平仄仄句平仄平平韻仄仄平平仄仄句平平平仄平平韻
登高望遠　一年好景　九日佳期
平平仄仄句仄平仄仄句仄仄平平韻
自憐行客　猶對嘉賓　留連豈是貪癡　誰會得　心馳北闕　興寄東籬　惜別未催鷁首　追歡且醉蛾眉
仄平平仄句平仄平平句平平仄仄平平韻平仄仄讀平平仄仄句仄仄平平韻仄仄仄平仄仄句平平仄仄平平韻
明年此會　他鄉今日　總是相思
平平仄仄句平平平仄句仄仄平平韻

格七
雙調九十八字，前後段各十句、四平韻
高觀國
旆拂西風　客應星漢　行參玉節征鞍　緩帶輕裘　爭看盛世衣冠　吟倦西湖風月　去看北塞關山
仄仄平平句仄仄平仄句平平仄仄平平韻仄仄平平句平平仄仄平平韻平仄平平平仄句仄平仄仄平平韻
過離宮禾黍　故壘煙塵　有淚應彈
仄平平平仄句仄仄平平句仄仄平平韻
文章俊偉　穎露囊鋒　名動萬里呼韓　知素有　平戎手段　小試何難　情寄吳梅香冷　夢隨隴雁霜寒
平平仄仄句仄仄平平句平仄仄仄平平韻平仄仄讀平平仄仄句仄仄平平韻平仄平平平仄句仄平仄仄平平韻
立勛未晚　歸來依舊　酒社詩壇
仄平仄仄句平平平仄句仄仄平平韻

格八
雙調九十七字，前後段各十句、四平韻
葛立方
寄徑睢陽　陌上忽看　夭桃穠李爭春　又見楚宮　行雨洗芳塵　紅豔霞光夕照　素華瓊樹朝新
仄仄平平句仄仄仄平句平平平仄平平韻仄仄仄平句平仄仄平平韻平仄平平仄仄句仄平平仄平平韻
為奇姿芳潤　擬倩游絲　留住東君
仄平平平仄句仄仄平平句平仄平平韻
拾遺杜老　猶愛南塘　寄情蘿薜山邨　爭似此　花如姝麗　獺髓輕勻　不數江陵玉杖　休誇花島紅雲
仄平仄仄句平仄平平句仄平平仄平平韻平仄仄讀平平平仄句仄仄平平韻仄仄平平仄仄句平平平仄平平韻
少須澄霽　一番清影　更待冰輪
仄平平仄句仄平平仄句仄仄平平韻

格九
雙調九十六字，前後段各十句、四平韻
《玉照新志》無名氏
事往人離　還似暮峽歸雲　隴上流泉　奈向分圓鏡　已斷幺絃　長記酒闌歌罷　難忘月夕花前
仄仄平平句平仄仄仄平平句仄仄平平韻仄仄平平仄句仄仄平平韻平仄仄平平仄句平平仄仄平平韻
相攜手處　瓊樓朱戶　觸目依然
平平仄仄句平平平仄句仄仄平平韻
從來慣共　繡幃羅帳　鎮效比翼文鴛　誰念我　而今清夜　常是孤眠　入戶不如飛絮　傍懷爭及爐煙
平平仄仄句仄平平仄句仄仄仄仄平平韻平仄仄讀平平平仄句平仄平平韻仄仄仄平平仄句仄平平仄平平韻
這回休也　一生心事　為你縈牽
仄平平仄句仄平平仄句仄仄平平韻

格十
雙調九十八字，前後段各十句、四仄韻
秦觀
指點虛無征路　醉乘斑虯　遠訪西極　見天風吹落　滿空寒白　玉女明星迎笑　何苦自淹塵域
仄仄中平平仄句仄中平平句仄中平仄韻仄平平平仄句仄中平仄韻仄仄平平平仄句平仄仄平平仄韻
正火輪飛上　霧捲煙開　洞觀金碧
仄仄平平仄句中中平中句仄中平仄韻
重重觀閣　橫枕鼇峰　水面倒銜蒼石　隨處有　奇香異火　杳然難測　好是蟠桃熟後　阿環偷報消息
平平中仄句中中中中句中仄仄平平仄韻平中仄讀平平中仄句仄平平仄韻仄仄中平中仄句中平中仄平仄韻
在青天碧海　一枝難遇　占取春色
仄平平仄仄句中平平仄句仄中平仄韻

格十一
雙調九十八字，前段十一句四仄韻，後段十句四仄韻
《梅苑》無名氏
夢破江南春信　漸入江梅　暗香初發　乞與橫斜疏影　為憐清絕　梁苑相如　平生有賦　未甘華髮
仄仄平平平仄句仄仄平平句仄平平仄韻仄仄平平平仄句仄平平仄韻平仄平平句平平仄仄句仄平平仄韻
便廣寒爭遣　韶華驚怨　詎妨輕折
仄仄平平仄句平平平仄句仄平平仄韻
揚州歌吹　二十四橋　不道畫樓聲歇　生怕有　江邊一樹　要堆輕雪　老去苦無歡事　凌波空有纖襪
平平平仄句仄仄仄平句仄仄仄平平仄韻平仄仄讀平平仄仄句仄平平仄韻仄仄仄平平仄句平平平仄平仄韻
恨無好語　何郎風味　定教難說
仄平仄仄句平平平仄句仄平平仄韻

格十二
雙調九十七字，前段十一句四仄韻，後段十句四仄韻
黃庭堅
正樂中和　夷夏燕喜　官梅乍傳消息　待新年歡計　斷送春色　桃李成陰　甘棠少訟　又移旌戟
仄仄平平句平仄仄仄句平平仄平平仄韻仄平平平仄句仄仄平仄韻平仄平平句平平仄仄句仄平平仄韻
念畫樓朱閣　風流高會　頓冷談席
仄仄平平仄句平平平仄句仄仄平仄韻
西川縱有　舞裙歌板　誰共茗邀棋敵　歸來未　先霑離袖　管絃催滴　樂事賞心易散　良辰美景難得
平平仄仄句仄平平仄句平仄仄平平仄韻平平仄讀平平平仄句仄平平仄韻仄仄仄平仄仄句平平仄仄平仄韻
會須醉倒　玉山扶起　更傾春碧
仄平仄仄句仄平平仄句仄平平仄韻

格十三
雙調九十七字，前段十一句五仄韻，後段九句五仄韻
《高麗史·樂志》無名氏
宴闋倚闌郊外　乍別芳姿　醉登長陌　漸覺聯綿離緒　淡薄秋色　寶馬頻嘶　寒蟬噪晚　正傷行客
仄仄仄平平仄句仄仄平平句仄平平仄韻仄仄平平平仄句仄仄平仄韻仄仄平平句平平仄仄句仄平平仄韻
念少年蹤跡　風流聲價　淚珠偷滴
仄仄平平仄韻平平平仄句仄平平仄韻
從前與　酒朋花侶　鎮賞畫樓瑤席　今夜裏　清風明月　水邨山驛　往事悠悠似夢　新愁苒苒如織
平平仄讀仄平平仄句仄仄仄平平仄韻平仄仄讀平平平仄句仄平平仄韻仄仄平平仄仄句平平仄仄平仄韻
斷腸望極　重逢何處　暮雲凝碧
仄平仄仄韻平平平仄句仄平平仄韻

