琵琶仙
雙調一百字，前段九句四仄韻，後段八句四仄韻
姜夔
雙槳來時　有人似　舊曲桃根桃葉　歌扇輕約飛花　蛾眉正奇絕　春漸遠　汀洲自綠　更添了
平仄平平句仄平仄讀仄仄平平平仄韻平仄平仄平平句平平仄平仄韻平仄仄讀平平仄仄句仄平仄讀
幾聲啼鴂　十里揚州　三生杜牧　前事休說
仄平平仄韻仄仄平平句平平仄仄句平仄平仄韻
又還是　宮燭分煙　奈愁裏　匆匆換時節　都把一襟芳思　與空階榆莢　千萬縷　藏鴉細柳
仄平仄讀平仄平平句仄平仄讀平平仄平仄韻平仄仄平平仄句仄平平平仄韻平仄仄讀平平仄仄句
為玉尊　起舞迴雪　想見西出陽關　故人初別
仄仄平讀仄仄平仄韻仄仄平仄平平句仄平平仄韻

