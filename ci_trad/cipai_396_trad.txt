訴衷情近
雙調七十五字，前段七句三仄韻，後段九句六仄韻
柳永
雨晴氣爽　竚立江樓望處　澄明遠水生光　重疊暮山聳翠　遙想斷橋幽徑　隱隱漁邨　向晚孤煙起
仄平仄仄句仄仄平平仄仄韻平平中仄平平句平仄仄平仄仄韻平仄仄平平仄句中仄平平句仄仄平平仄韻
殘陽裏　脈脈朱闌靜倚　黯然情緒　未飲先如醉　愁無際　暮雲過了　秋風老盡　故人千里
中平仄韻仄仄平平仄仄韻仄平平仄句仄仄平平仄韻平平仄韻仄平仄仄句平平仄仄句仄平中仄韻
竟日空凝睇
仄仄平平仄韻

格二
雙調七十五字，前段七句兩仄韻，後段九句六仄韻
柳永
景闌晝永　漸入清和氣序　榆錢飄滿閒階　蓮葉嫩生翠沼　遙望水邊幽徑　山崦孤邨　是處園林好
仄平仄仄句仄仄平平仄仄句平平平仄平平句平仄仄平仄仄韻平仄仄平平仄句平仄平平句仄仄平平仄韻
閒情悄　綺陌遊人漸少　少年風韻　自覺隨春老　追前好　帝城信阻　天涯目斷　暮雲芳草
平平仄韻仄仄平平仄仄韻仄平平仄句仄仄平平仄韻平平仄韻仄平仄仄句平平仄仄句仄平平仄韻
竚立空殘照
仄仄平平仄韻

格三
雙調七十五字，前段七句三仄韻，後段九句六仄韻
晁補之
小園過午　便覺凉生翠柏　戎葵間出牆紅　萱草靜依徑綠　還是去年　浮瓜沈李　追凉故遶池邊竹
仄平仄仄句仄仄平平仄仄韻平平仄仄平平句平仄仄平仄仄韻平仄仄平句平平平仄句平平仄仄平平仄韻
小筵促　忽憶楊梅正熟　下山南畔　畫舸笙歌逐　愁凝目　使君彩筆　佳人錦字　斷絃怎續
仄平仄韻仄仄平平仄仄韻仄平平仄句仄仄平平仄韻平平仄韻仄平仄仄句平平仄仄句仄平仄仄韻
盡日闌干曲
仄仄平平仄韻

