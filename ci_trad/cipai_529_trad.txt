天香
雙調九十六字，前段十句五仄韻，後段八句六仄韻
賀鑄
煙絡橫林　山沈遠照　迤邐黃昏鐘鼓　燭映簾櫳　蛩催機杼　共惹清秋風露　不眠思婦　齊應和
中仄平平句中平中仄句中中中中平仄韻中仄平平句中平中仄句仄仄中平平仄韻中平中仄韻中中仄讀
幾聲砧杵　驚動天涯倦客　駸駸歲華行暮
中平中仄韻中仄中平中仄句平中中中平仄韻
當年酒狂自負　謂東君　以春相付　流浪征驂北道　客檣南浦　幽恨無人晤語　賴明月　曾知舊遊處
中中中平中仄韻仄平平讀中中平仄韻中仄中平中仄句仄平平仄韻中仄平平仄仄韻仄中仄讀平平中中仄韻
好伴雲來　還將夢去
中仄平平句平平仄仄韻

格二
雙調九十六字，前段十句四仄韻，後段八句五仄韻
王觀
霜瓦鴛鴦　風簾翡翠　今年較是寒早　矮釘明窗　側開朱戶　斷莫亂教人到　重陰未解　雲共雪
平仄平平句平平仄仄句平平仄仄平仄韻仄仄平平句仄平平仄句仄仄仄平平仄韻平平仄仄句平仄仄讀
商量未了　青帳垂氈要密　紅爐圍炭宜小
平平仄仄韻平仄平平仄仄句平平平仄平仄韻
呵梅弄妝試巧　繡羅衣　瑞雲芝草　伴我語時同語　笑時同笑　已被金尊勸倒　又唱箇　新詞故相惱
平平仄平仄仄韻仄平平讀仄平平仄韻仄仄仄平平仄句仄平平仄韻仄仄平平仄仄句仄仄仄讀平平仄平仄韻
盡道窮冬　元來恁好
仄仄平平句平平仄仄韻

格三
雙調九十六字，前段十句四仄韻，後段八句六仄韻
毛滂
進止詳華　文章爾雅　金鑾恩異群彥　塵斷銀臺　天低鼇禁　最是玉皇香案　燕公視草　星斗動
仄仄平平句平平仄仄句平平平仄平仄韻平仄平平句平平平仄句仄仄仄平平仄韻平平仄仄句平仄仄讀
昭回雲漢　對罷宵分還又　金蓮燭引歸院
平平平仄韻仄仄平平平仄句平平仄仄平仄韻
年來偃籓江畔　賴湖山　慰公心眼　碧瓦千家　共惜袴襦餘暖　黃氣珠庭漸滿　望紅日　長安殊不遠
平平仄平平仄韻仄平平讀仄平平仄韻仄仄平平句仄仄仄平平仄韻平仄平平仄仄韻仄平仄讀平平平仄仄韻
緩轡端門　青春未晚
仄仄平平句平平仄仄韻

格四
雙調九十六字，前段十句四仄韻，後段八句六仄韻
吳文英
碧藕藏絲　紅蓮並蒂　荷塘水暖香斗　窈窕文窗　深沈書幔　錦瑟歲華依舊　洞簫韻裏　共跨鶴
仄仄平平句平平仄仄句平平仄仄平仄韻仄仄平平句平平平仄句仄仄仄平平仄韻仄平仄仄句仄仄仄讀
青田碧岫　菱鏡妝臺掛玉　芙蓉豔褥鋪繡
平平仄仄韻平仄平平仄仄句平平仄仄平仄韻
西鄰障蓬漂手　並華朝　夢蘭分秀　未冷綺簾猶卷　淺冬時候　秋到霜黃半畝　便準擬　攜花就君酒
平平仄平平仄韻仄平平讀仄平平仄韻仄仄仄平平仄句仄平平仄韻平仄平平仄仄韻仄仄仄讀平平仄平仄韻
花酒年華　天長地久
平仄平平句平平仄仄韻

格五
雙調九十五字，前段十句四仄韻，後段八句四仄韻
劉儗
漠漠江皋　迢迢驛路　天教為春傳信　萬木叢邊　百花頭上　不管雪飛風緊　尋交訪舊　惟翠竹寒松相認
仄仄平平句平平仄仄句平平仄平平仄韻仄仄平平句仄平平仄句仄仄仄平平仄韻平平仄仄句平仄仄平平平仄韻
不意牽絲動興　何心襯妝添暈
仄仄平平仄仄句平平仄平平仄韻
孤標最甘冷落　不許蝶親蜂近　直自從來潔白　箇中清韻　盡做重聞塞管　也何害　香銷粉痕盡
平平仄平仄仄句仄仄仄平平仄韻仄仄平平仄仄句仄平平仄韻仄仄平平仄仄句仄平仄讀平平仄平仄韻
待到和羹　纔明底蘊
仄仄平平句平平仄仄韻

格六
雙調九十六字，前段十一句四仄韻，後段八句六仄韻
吳文英
蟬葉黏霜　蠅苞綴凍　生香遠帶風峭　嶺上寒多　溪頭月冷　北枝瘦　南枝小　玉奴有姊　先占立
平仄平平句平平仄仄句平平仄仄平仄韻仄仄平平句平平仄仄句仄平仄句平平仄韻仄平仄仄句平仄仄讀
牆陰春早　初試宮黃澹薄　偷分壽陽纖巧
平平平仄韻平仄平平仄仄句平平仄平平仄韻
銀燭淚深未曉　酒鐘慳　貯愁多少　記得短亭歸馬　暮衙蜂鬧　豆蔻釵梁恨裊　但悵望　天涯歲華老
平仄仄平仄仄韻仄平平讀仄平平仄韻仄仄仄平平仄句仄平平仄韻仄仄平平仄仄韻仄仄仄讀平平仄平仄韻
遠信難封　吳雲雁杳
仄仄平平句平平仄仄韻

格七
雙調九十六字，前段十一句四仄韻，後段八句五仄韻
景覃
市遠人稀　林深犬吠　山連水邨幽寂　田裏安閒　東鄰西舍　準擬醉時歡適　社祈雩禱　有簫鼓
仄仄平平句平平仄仄句平平仄平平仄韻平仄平平句平平平仄句仄仄仄平平仄韻仄平平仄句仄平仄讀
喧天吹擊　宿雨新晴　隴頭閒看　露桑風陌
平平平仄韻仄仄平平句仄平平仄句仄平平仄韻
無端曉亭暮驛　恨連年　此時行役　何似臨流蕭散　緩衣輕幘　炊黍烹雞自勞　有脆綠甘紅薦芳液
平平仄平仄仄韻仄平平讀仄平平仄韻平仄平平平仄句仄平平仄韻平仄平平仄仄句仄仄仄平平仄平仄韻
夢裏春泉　糟牀夜滴
仄仄平平句平平仄仄韻

格八
雙調九十六字，前段十一句四仄韻，後段八句五仄韻
景覃
百歲中分　流年過半　塵勞繫人無盡　桑柘周圍　菅茅低架　且喜水親山近　倦飛高鳥　算也有
仄仄平平句平平仄仄句平平仄平平仄韻平仄平平句平平平仄句仄仄仄平平仄韻仄平平仄句仄仄仄讀
閒枝棲穩　紙帳綢衾　日高睡起　懶梳蓬鬢
平平平仄韻仄仄平平句仄平仄仄句仄平平仄韻
閒階土花碧潤　緩芒鞋　恐傷蝸蚓　倒掩衡門　空解草元誰信　俗駕輕雲易散　賴獨有　蓮峰破孤悶
平平仄平仄仄韻仄平平讀仄平平仄韻仄仄平平句平仄仄平平仄韻仄仄平平仄仄句仄仄仄讀平平仄平仄韻
世事悠悠　從教莫問
仄仄平平句平平仄仄韻

