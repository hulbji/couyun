探春令
雙調五十一字，前段五句三仄韻，後段四句三仄韻
宋徽宗
簾旌微動　峭寒天氣　龍池冰泮　杏花笑吐香紅淺　又還是　春將半
中平中仄句仄平平仄句中平平仄韻仄平仄仄平平仄韻仄中仄讀平平仄韻
清歌妙舞從頭按　等芳時開宴　記去年　對著東風　曾許不負鶯花願
中平中仄平中仄韻仄平平中仄韻仄仄平讀仄仄平平句平仄仄仄平平仄韻

格二
雙調五十二字，前段五句三仄韻，後段四句四仄韻
楊无咎
雪梅風柳　弄金鈎粉　峭寒猶淺　又還近　三五銀蟾滿　漸玉漏　聲初短
仄平平仄句仄平平仄句仄平平仄韻仄中仄讀平仄平平仄韻仄仄仄讀平平仄韻
尊前重約年時伴　揀燈詞先按　便直饒　心似蛾兒撩亂　也有春風管
平平平仄平平仄韻仄平平平仄韻仄仄平讀平仄平平平仄韻仄仄平平仄韻

格三
雙調五十二字，前後段各五句、三仄韻
趙長卿
數聲回雁　幾番疏雨　東風回暖　甚今年　立得春來晚　過人日　方相見
仄平平仄句仄平平仄句平平平仄韻仄平平讀仄仄平平仄韻仄平仄讀平平仄韻
縷金幡勝教先辦　著工夫裁翦　到那時賭當　須教滴惜　稱得梅妝面
仄平平仄平平仄韻仄平平平仄韻仄仄平仄仄句平平仄仄句仄仄平平仄韻

格四
雙調五十二字，前段六句兩仄韻，後段五句三仄韻
趙長卿
溪橋山路　竹籬茆舍　淒凉風雨　被摧殘沮挫　精神依舊　無奈相思苦
平平平仄句仄平平仄句平平平仄韻仄中平中仄句平平中仄句中仄平中仄韻
東風故與收拾取　忍教他塵土　向綠窗繡戶　朱闌小檻　做箇名花主
平平仄仄平仄仄韻仄平平平仄韻仄仄平仄仄句平平仄仄句仄仄平平仄韻

格五
雙調五十二字，前段五句兩仄韻，後段四句三仄韻
趙長卿
而今風韻　舊時標緻　總皆奇絕　再相逢　還是春前臘後　粉面凝香雪
平平平仄句仄平平仄句仄平平仄韻仄平平讀平仄平平仄仄句仄仄平平仄韻
芳心自與群花別　儘孤高清潔　那情懷　最是與人好處　冷淡黃昏月
平平仄仄平平仄韻仄平平平仄韻仄平平讀仄仄仄平仄仄句仄仄平平仄韻

格六
雙調五十二字，前段五句三仄韻，後段四句三仄韻
趙長卿
清江平淡　暗香瀟灑　滿林風露　漸枝上　也學楊花飛絮　輕逐春歸去
平平平仄句仄平平仄句仄平平仄韻仄平中讀仄仄平平平仄韻平仄平平仄韻
東君著意勸遮護　總留他不住　幸西園　別有能言花貌　委曲關心愫
平平仄仄平平仄韻仄平平仄仄韻仄平平讀仄仄平平平仄句仄仄平平仄韻

格七
雙調五十二字，前段五句四仄韻，後段五句三仄韻
趙長卿
冰澌池面　柳搖金線　春光無限　問梅花底事　收香藏蕊　到此方舒展
平平平仄韻仄平平仄韻平平平仄韻仄平平仄仄讀平平平仄句仄仄平平仄韻
百花頭上俱休管　且驚開俗眼　看綠陰結子　成功調鼎　有甚遲和晚
仄平平仄平平仄韻仄平平仄仄韻仄仄平仄仄句平平平仄句仄仄平平仄韻

格八
雙調五十三字，前段六句兩仄韻，後段五句三仄韻
趙長卿
冰簷垂箸　雪花飛絮　時方嚴肅　向尋常搖曳　凡花野草　怎生敢　誇紅綠
平平平仄句仄平平仄句平平平仄韻仄平平平仄句平平仄仄句仄平仄讀平平仄韻
江梅孤潔無拘束　只溫然如玉　自一般天賦　風流清秀　總不同粗俗
平平平仄平平仄韻仄平平平仄韻仄仄平平仄句平平平仄句仄仄平平仄韻

格九
雙調五十二字，前段五句三仄韻，後段四句四仄韻
楊无咎
梅英粉淡　柳梢金軟　蘭芽依舊　見萬家　燈火明如晝　正人月　圓時候
平平仄仄句仄平平仄句平平平仄韻仄仄平讀平仄平平仄韻仄平仄讀平平仄韻
挨香傍玉偷攜手　儘輕衫寒透　聽一聲　畫角催殘漏　惜歸去　頻回首
平平仄仄平平仄韻仄平平平仄韻仄仄平讀中仄平平仄韻仄中仄讀平平仄韻

格十
雙調五十二字，前後段各四句、三仄韻
晏幾道
綠楊枝上曉鶯啼　報融和天氣　被數聲　吹入紗窗裏　又驚起　嬌娥睡
中平中仄中平平句仄平平中仄韻仄中平讀中仄平平仄韻仄中仄讀平平仄韻
綠雲斜嚲金釵墜　惹芳心如醉　為少年　濕了鮫綃帕　上都是　相思淚
中平中仄平平仄韻仄中中中仄韻仄中平讀仄仄平平仄句仄中仄讀平平仄韻

格十一
雙調五十二字，前段四句兩仄韻，後段四句三仄韻
《鳴鶴餘音》無名氏
草堂三鼓夢遊仙　到蓬萊閬苑　正白雲　滿地無人掃　信幽圃　香風旋
仄平平仄仄平平句仄平平仄仄韻仄仄平讀仄仄平平仄句仄平仄讀平平仄韻
群真朝列黃金殿　醉流霞瓊宴　頓覺來　一片清凉意　似明月　山頭見
平平平仄平平仄韻仄平平平仄韻仄仄平讀仄仄平平仄句仄平仄讀平平仄韻

格十二
雙調五十二字，前段五句兩仄韻，後段五句三仄韻
趙長卿
去年元夜正錢塘　看天街燈火　鬧娥兒轉處　熙熙笑語　百萬紅妝女
仄平平仄仄平平句仄平平平仄韻仄平平仄仄句平平仄仄句仄仄平平仄韻
今年肯把輕辜負　列熒煌千炬　趁閒身未老　良辰美景　款醉新歌舞
平平仄仄平平仄韻仄平平平仄韻仄平平仄仄句平平仄仄句仄仄平平仄韻

格十三
雙調五十二字，前後段各五句、四仄韻
趙長卿
笙歌間錯華筵啟　喜新春新歲　菜傳纖手　青絲輕細　和氣入　東風裏
平平仄仄平平仄韻仄平平平仄韻仄平平仄句平平平仄韻平仄仄讀平平仄韻
幡兒勝兒都姑媂　戴得更忔戲　願新春已後　吉吉利利　百事都如意
平平仄平平平仄韻仄仄仄仄仄韻仄平平仄仄句仄仄仄仄韻仄仄平平仄韻

