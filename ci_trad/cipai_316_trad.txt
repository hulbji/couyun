唐多令
雙調六十字，前後段各五句、四平韻
劉過
蘆葉滿汀洲　寒沙帶淺流　二十年　重過南樓　柳下繫船猶未穩　能幾日　又中秋
中仄仄平平韻中平中仄平韻仄中平讀中仄平平韻中仄中平平仄仄句中中仄讀仄平平韻
黃鶴斷磯頭　故人曾到不　舊江山　渾是新愁　欲買桂花同載酒　終不似　少年游
中仄仄平平韻中平中仄平韻仄中平讀中仄平平韻中仄中平平仄仄句中中仄讀仄平平韻

格二
雙調六十一字，前後段各五句、四平韻
吳文英
何處合成愁　離人心上秋　縱芭蕉　不雨也颼颼　都道晚凉天氣好　有明月　怕登樓
平仄仄平平韻平平平仄平韻仄平平讀仄仄仄平平韻平仄仄平平仄仄句仄平仄讀仄平平韻
年事夢中休　花空煙水流　燕辭歸　客尚淹留　垂柳不縈裙帶住　漫長是　繫行舟
平仄仄平平韻平平平仄平韻仄平平讀仄仄平平韻平仄仄平平仄仄句仄平仄讀仄平平韻

格三
雙調六十二字，前後段各五句、四平韻
周密
絲雨織鶯梭　浮錢點翠荷　燕風清　庭宇正清和　苔面唾絨堆繡徑　春去也　奈春何
平仄仄平平韻平平仄仄平韻仄平平讀平仄仄平平韻平仄仄平平仄仄句平仄仄讀仄平平韻
宮柳老青蛾　題紅隔翠波　扇鸞孤　塵暗合歡羅　門外綠陰深似海　應未比　舊愁多
平仄仄平平韻平平仄仄平韻仄平平讀平仄仄平平韻平仄仄平平仄仄句平仄仄讀仄平平韻

