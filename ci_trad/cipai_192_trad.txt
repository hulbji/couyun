留春令
雙調五十字，前段五句兩仄韻，後段四句三仄韻
晏幾道
畫屏天畔　夢回依約　十洲雲水　手撚紅箋寄人書　寫無限　傷春事
仄平平仄句仄平中仄句中平平仄韻仄仄平平仄平平句仄中仄讀平平仄韻
別浦高樓曾漫倚　對江南千里　樓下分流水聲中　有當日　憑高淚
仄仄平平平中仄韻仄中平平仄韻平仄平平仄平平句仄中仄讀平平仄韻

格二
雙調五十字，前段六句兩仄韻，後段五句三仄韻
李之儀
夢斷難尋　酒醒猶困　那堪春暮　香閣深沈　紅窗翠暗　莫羨顛狂絮
仄仄平平句仄平平仄句仄平平仄韻平仄平平句平平仄仄句仄仄平平仄韻
綠滿當時攜手路　懶見同歡處　何時却得　低幃昵枕　盡訴情千縷
仄仄平平平仄仄韻仄仄平平仄韻平平仄仄句平平仄仄句仄仄平平仄韻

格三
雙調五十二字，前段五句兩仄韻，後段四句三仄韻
沈端節
舊家元夜　追隨風月　連宵歡宴　被那們　引得滴流地　一似蛾兒轉
仄平平仄句平平平仄句平平平仄韻仄仄平讀仄仄仄平仄句仄仄平平仄韻
而今百事心情懶　燈下幾曾收看　算靜中　唯有窗間梅影　合是幽人伴
平平仄仄平平仄韻平仄仄平平仄韻仄仄平讀平仄平平平仄句仄仄平平仄韻

格四
雙調五十四字，前後段各四句、三仄韻
黃庭堅
江南一雁橫秋水　歎咫尺　斷行千里　回文機上字縱橫　欲寄遠　憑誰是
平平仄仄平平仄韻仄仄仄讀仄平平仄韻平平平仄仄平平句仄仄仄讀平平仄韻
謝客池塘春都未　微微動　短牆桃李　半陰纔暖却清寒　是瘦損人天氣
仄仄平平平平仄韻平平仄讀仄平平仄韻仄平平仄仄平平句仄仄仄平平仄韻

