水調歌頭
雙調九十五字，前段九句四平韻，後段十句四平韻
毛滂
九金增宋重　八玉變秦餘　千年清浸　先淨河洛出圖書　一段昇平光景　不但五星循軌　萬點共連珠
中中中中仄句中仄仄平平韻中平平仄句中中平仄仄平平韻中仄中平中仄句中仄中平中仄句中仄仄平平韻
垂衣本神聖　補袞妙工夫
中中中平仄句中仄仄平平韻
朝元去　鏘環佩　冷雲衢　芝房雅奏　儀鳳矯首聽笙竽　天近黃麾仗曉　春早紅鸞扇暖　遲日上金鋪
中中中句中中仄句仄中平韻中平中仄句中仄中仄仄平平韻中仄中平中仄句中仄中平中仄句中仄仄平平韻
萬歲南山色　不老對唐虞
中仄中平仄句中仄仄平平韻

格二
雙調九十五字，前段九句四平韻，後段十句四平韻
周紫芝
歲晚念行役　江闊渺風煙　六朝文物何在　回首更淒然　倚盡危樓傑觀　暗想瓊枝璧月　羅襪步承蓮
仄仄仄平仄句平仄仄平平韻仄平平仄平仄句平仄仄平平韻仄仄平平仄仄句仄仄平平仄仄句平仄仄平平韻
桃葉山前鷺　無語下寒灘
平仄平平仄句平仄仄平平韻
潮寂寞　浸孤壘　漲平川　莫愁艇子何處　煙樹杳無邊　王謝堂前雙燕　空繞烏衣門巷　斜日草連天
平仄仄句仄平仄句仄平平韻仄平仄仄平仄句平仄仄平平韻平仄平平平仄句平仄平平平仄句平仄仄平平韻
只有臺城月　千古照嬋娟
仄仄平平仄句平仄仄平平韻

格三
雙調九十五字，前段九句四平韻、兩仄韻，後段十句四平韻、兩仄韻
蘇軾
明月幾時有　把酒問青天　　不知天上宮闕　今夕是何年　我欲乘風歸去　　又恐瓊樓玉宇
平仄仄平仄句仄仄仄平平平韻仄平平仄平仄句平仄仄平平韻仄仄平平平仄仄韻仄仄平平仄仄韻
高處不勝寒　　起舞弄清影　何似在人間
平仄仄平平平韻仄仄仄平仄句平仄仄平平韻
轉朱閣　低綺戶　照無眠　不應有恨　何事長向別時圓　人有悲歡離合　　　月有陰晴圓缺
仄平仄句平仄仄句仄平平韻仄平仄仄句平仄平仄仄平平韻平仄平平平仄換仄韻仄仄平平平仄韻
此事古難全　　但願人長久　千里共嬋娟
仄仄仄平平平韻仄仄平平仄句平仄仄平平韻

格四
雙調九十五字，前段九句四平韻、五叶韻，後段十句四平韻、五叶韻
賀鑄
南國本瀟灑　六代浸豪奢　臺城游冶　襞牋能賦屬宮娃　雲觀登臨清夏　碧月留連長夜　吟醉送年華
平仄仄平仄叶仄仄仄平平韻平平平仄叶仄平平仄仄平平韻平仄平平平仄叶仄仄平平平仄叶平仄仄平平韻
回首飛鴛瓦　却羨井中蛙
平仄平平仄叶仄仄仄平平韻
訪烏衣　成白社　不容車　舊時王謝　堂前雙燕過誰家　樓外河橫斗掛　淮上潮平霜下　檣影落寒沙
仄平平句平仄仄叶仄平平韻仄平平仄叶平平平仄仄平平韻平仄平平仄仄叶平仄平平平仄叶平仄仄平平韻
商女篷窗罅　猶唱後庭花
平仄平平仄叶平仄仄平平韻

格五
雙調九十七字，前後段各十句、四平韻
王之道
斜陽明薄暮　暗雨霽凉秋　弱雲狼藉　晚來風起　席捲更無留　天外老蟾高掛　皎皎寒光照水
平平平仄仄句仄仄仄平平韻仄平平仄句仄平平仄句仄仄仄平平韻平仄仄平平仄句仄仄平平仄仄句
金碧共沈浮　賓主一時興　傾動庾公樓
平仄仄平平韻平仄仄平仄句平仄仄平平韻
渡銀漢　漙玉露　勢如流　不妨吟賞　坐擁紅袖舞還謳　暗祝今宵素魄　助我清才逸氣　穩步上瀛洲
仄平仄句平仄仄句仄平平韻仄平平仄句仄仄平仄仄平平韻仄仄平平仄仄句仄仄平平仄仄句仄仄仄平平韻
欲識瀛洲路　雄據六鼇頭
仄仄平平仄句平仄仄平平韻

格六
雙調九十七字，前段九句四平韻，後段十一句四平韻
張孝祥
雪洗鹵塵淨　風約楚雲留　何人為寫悲壯　吹笛古城樓　湖海平生豪氣　關塞如今風景　翦燭看吳鈎
仄仄仄平仄句平仄仄平平韻平平仄仄平仄句平仄仄平平韻平仄平平平仄句平仄平平平仄句仄仄仄平平韻
剩喜然犀處　駭浪與天浮
仄仄平平仄句仄仄仄平平韻
憶當年　周與謝　富春秋　小喬初嫁　香囊猶在　功業故優遊　赤壁磯頭落照　淝水橋邊衰草
仄平平句平仄仄句仄平平韻仄平平仄句平平平仄句平仄仄平平韻仄仄平平仄仄句平仄平平平仄句
渺渺喚人愁　我欲乘風去　擊楫誓中流
仄仄仄平平韻仄仄平平仄句仄仄仄平平韻

格七
雙調九十六字，前段九句四平韻，後段十句四平韻
劉因
一諾與金重　一笑比河清　風花不遇真賞　終古未全平　前日青春歸去　今日尊前笑語　春意滿西城
仄仄仄平仄句仄仄仄平平韻平平仄仄平仄句平仄仄平平韻平仄平平平仄句平仄平平仄仄句平仄仄平平韻
花鳥喜相對　賓主眼俱明
平仄仄平仄句平仄仄平平韻
平生事　千古意　兩忘情　醉眠君且去我　扶我者　有門生　窗下煙江白鳥　空外浮雲蒼狗
平平仄句平仄仄句仄平平韻仄平平仄仄仄句平仄仄句仄平平韻平仄平平仄仄句平仄平平平仄句
未肯便寒盟　從此洛陽社　莫厭小車行
仄仄仄平平韻平仄仄平仄句仄仄仄平平韻

格八
雙調九十四字，前後段各九句、四平韻
傅公謀
草草三間屋　愛竹旋添栽　碧紗窗戶　眼前都是翠雲堆　一月山翁高卧　踏雪水邨清冷　木落遠山開
仄仄平平仄句仄仄仄平平韻仄平平仄句仄平平仄仄平平韻仄仄平平平仄句仄仄仄平平仄句仄仄仄平平韻
唯有平安竹　留得伴寒梅
平仄平平仄句平仄仄平平韻
家童開門看　有誰來　客來一笑　清話煮茗更傳杯　有酒只愁無客　有客又愁無酒　酒熟且徘徊
平平平平仄句仄平平韻仄平仄仄句平仄仄仄仄平平韻仄仄仄平平仄句仄仄仄平平仄句仄仄仄平平韻
明日人間事　天自有安排
平仄平平仄句平仄仄平平韻

