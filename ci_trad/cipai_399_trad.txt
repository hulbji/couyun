撲蝴蝶
雙調七十五字，前段七句三仄韻，後段八句四仄韻
曹組
人生一世　思量爭甚底　花開十日　已隨塵逐水　且看欲盡花枝　未厭傷多酒盞　何須細推物理
平平中仄句平平平仄仄韻平平中仄句中平中仄仄韻中平中仄平平句中仄平平仄仄句平平仄平中仄韻
幸容易　有人爭奈　只知名與利　朝朝日日　忙忙劫劫地　待得一晌閒時　又却三春過了　何如對花沈醉
仄平仄韻中平中仄句仄平平仄仄韻中平仄仄句中平中仄仄韻仄中中仄平平句中仄中平中仄句平平仄平中仄韻

格二
雙調七十五字，前段七句四仄韻，後段八句五仄韻
趙師俠
清和時候　薰風來小院　琅玕脫籜　方塘荷翠颭　柳絲輕度流鶯　畫棟低飛乳燕　園林綠陰初遍
平平平仄句平平平仄仄韻平平仄仄句平平平仄仄韻仄平平仄平平句仄仄平平仄仄韻平平仄平平仄韻
景何限　輕紗細葛　綸巾和羽扇　披襟散髮　心清塵不染　一杯洗滌無餘　萬事消磨去遠　浮名薄利休羨
仄平仄韻平平仄仄句平平平仄仄韻平平仄仄句平平平仄仄韻仄平仄仄平平句仄仄平平仄仄韻平平仄仄平仄韻

格三
雙調七十七字，前段七句四仄韻，後段八句五仄韻
邵叔齊
蘭摧蕙折　霜重曉風惡　長安何處　孤根漫自托　水寒斷續溪橋　月破黃昏院落　相逢儼然瘦削
平平仄仄句平仄仄平仄韻平平平仄句平平仄仄仄韻仄平仄仄平平句仄仄平平仄仄韻平平仄平仄仄韻
最蕭索　星星蓬鬢　杳杳家山路正邈　攀枝嗅蕊　露陪清淚閣　已無蝶使蜂媒　不共鶯期燕約
仄平仄韻平平平仄句中仄平平仄中仄韻平平仄仄句仄平平仄仄韻仄平仄仄平平句仄仄平平仄仄韻
甘心伴人淡薄
平平仄平仄仄韻

格四
雙調七十七字，前段七句六仄韻，後段八句五仄韻
丘崈
鳴鳩乳燕　春在梨花院　重門鎮掩　沈沈簾不卷　紗窗紅日三竿　睡鴨餘香一線　佳眠悄無人喚
平平仄仄韻平仄平平仄韻平平仄仄韻平平平仄仄韻平平平仄平平句仄仄平平仄仄韻平平仄平平仄韻
漫消遣　行雲無定　楚雨難憑夢魂斷　清明漸近　天涯人正遠　儘教閒了秋千　覷著海棠開遍
仄平仄韻平平平仄句仄仄平平仄平仄韻平平仄仄句平平平仄仄韻仄平平仄平平句仄仄仄平平仄韻
難禁舊愁新怨
平平仄平平仄韻

