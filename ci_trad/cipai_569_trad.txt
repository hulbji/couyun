逍遙樂
雙調九十八字，前段十一句六仄韻，後段九句五仄韻
黃庭堅
春意漸歸芳草　故國佳人　千里信沈音杳　雨潤煙光　晚景澄明　極目危欄斜照　夢當年少
平仄仄平平仄韻仄仄平平句平仄仄平平仄韻仄仄平平句仄仄平平句仄仄平平平仄韻仄平平仄韻
對樽前　上客鄒枚　小鬟燕趙　共舞雪歌塵　醉裏談笑
仄平平讀仄仄平平句仄平平仄韻仄仄仄平平句仄仄平仄韻
花色枝枝爭好　鬢絲年年漸老　如今遇風景　空瘦損　向誰道　東君幸賜與　天幕翠遮紅繞
平仄平平平仄韻仄平平平仄仄韻平平仄平仄句平仄仄讀仄平仄韻平平仄仄仄句平仄仄平平仄韻
休休醉鄉岐路　華胥蓬島
平平仄平平仄句平平平仄韻

