玉京秋
雙調九十五字，前段十一句六仄韻，後段九句六仄韻
周密
煙水闊　高林弄殘照　晚蜩淒切　畫角吹寒　碧砧度韻　銀牀飄葉　衣濕桐陰露冷　采凉花
平仄仄韻平平仄平仄句仄平平仄韻仄仄平平句仄平仄仄句平平平仄韻平仄平平仄仄句仄平平讀
時賦秋雪　嘆輕別　一襟幽事　砌蛩能說
平仄平仄韻平平仄韻仄平平仄句仄平平仄韻
客思吟商還怯　怨歌長　瓊壺暗缺　翠扇陰疏　紅衣香褪　翻成銷歇　玉骨西風　恨最恨　閒却新凉時節
仄仄平平平仄韻仄平平讀平平仄仄韻仄仄平平句平平平仄句平平平仄韻仄仄平平句仄仄仄讀平仄平平平仄韻
楚簫咽　誰倚西樓淡月
仄平仄韻平仄平平仄仄韻

