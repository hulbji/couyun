勝勝令
雙調六十六字，前段七句四平韻，後段八句四平韻
曹勛
梅風吹粉　柳影搖金　漸看春意入芳林　波明草嫩　據征鞍　晚煙沈　向野館　愁緒怎禁
平平中仄句中仄平平韻仄平平仄仄平平韻平平仄仄句仄平中句仄平平韻仄仄中讀平仄仄平韻
過了燒燈　醉別院　阻同尋　瑣窗還是冷瑤琴　燈花謝也　擁春寒　掩閒衾　念翠屏　應倚夜深
中仄平平句中仄仄句仄平平韻仄平平仄仄平平韻平平仄仄句仄平平句仄平平韻仄仄平讀中仄仄平韻

格二
雙調六十六字，前段七句四平韻，後段八句六平韻
俞克成
簾移碎影　香褪衣襟　舊家庭院嫩苔侵　東風過盡　暮雲鎖　綠窗深　怕對人　閒枕剩衾
平平仄仄句平仄平平韻仄平平仄仄平平韻平平仄仄句仄平仄句仄平平韻仄仄平讀平仄仄平韻
樓底輕陰　春信斷　怯登臨　斷腸魂夢兩沈沈　花飛水遠　便從今　莫追尋　又怎禁　驀地上心
平仄平平韻平仄仄句仄平平韻仄平平仄仄平平韻平平仄仄句仄平平韻仄平平韻仄仄平讀仄仄仄平韻

