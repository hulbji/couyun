拜星月慢
雙調一百四字，前段十句四仄韻，後段八句六仄韻
周邦彥
夜色催更　清塵收露　小曲幽坊月暗　竹檻燈窗　識秋孃庭院　笑相遇　似覺　瓊枝玉樹相倚
仄仄平平句中平中仄句中仄平平中仄韻仄仄平平句仄平平平仄韻仄平仄句仄仄讀平平仄仄平仄句
暖日明霞光爛　水眄蘭情　總平生稀見
仄仄中平平仄韻中仄中平句仄平平平仄韻
畫圖中　舊識春風面　誰知道　自到瑤臺畔　眷戀雨潤雲溫　苦驚風吹散　念荒寒　寄宿無人館
仄平平讀仄仄平平仄韻中平中讀仄仄平平仄韻中仄仄中平中句仄平平平仄韻仄平平讀仄仄平平仄韻
重門閉　敗壁秋蟲歎　爭奈向　一縷相思　隔溪山不斷
平平仄讀中仄平平仄韻中中仄讀中仄平平句仄平平仄仄韻

格二
雙調一百四字，前段十句四仄韻，後段八句六仄韻
周密
膩葉陰清　孤花香冷　迤邐芳洲春換　薄酒孤吟　悵相如遊倦　想人在　絮幕香簾凝望　誤認幾許
仄仄平平句平平平仄句平仄平平平仄韻仄仄平平句仄平平平仄韻仄平仄讀仄仄平平平仄句仄仄仄仄句
煙檣風幔　芳草天涯　負華堂雙燕
平平平仄韻平仄平平句仄平平平仄韻
記簫聲　淡月梨花院　砑紅箋　漫寫東風怨　一夜落紅啼鴂　喚河橋吟遍　蕩歸心　又過江南岸
仄平平讀仄仄平平仄韻仄平平讀仄仄平平仄韻仄仄仄平平仄句仄平平平仄韻仄平平讀仄仄平平仄韻
清宵夢　遠逐飛花亂　幾千萬　絲縷垂楊　繫春愁不斷
平平仄讀仄仄平平仄韻仄平仄讀平仄平平句仄平平仄仄韻

格三
雙調一百二字，前段十句四仄韻，後段八句六仄韻
陳允平
漏閣閒籤　琴窗倦譜　露濕宵螢欲暗　雁咽凉聲　寂寞芙蓉院　畫檐外　樹色驚霜漸改　澹碧雲疏星爛
仄仄平平句平平仄仄句仄仄平平仄仄韻仄仄平平句仄仄平平仄韻仄平仄句仄仄平平仄仄句仄仄平平平仄韻
舊約桐陰　問何時重見
仄仄平平句仄平平平仄韻
倚銀屏　更憶秋孃面　想凌波　共立河橋畔　重念酒污羅襦　漸金篝香散　翦孤燈　伴宿西風館
仄平平讀仄仄平平仄韻仄平平讀仄仄平平仄韻平仄仄仄平平句仄平平平仄韻仄平平讀仄仄平平仄韻
黃花夢　對發淒凉歎　但悵望　一水家山　被紅塵隔斷
平平仄讀仄仄平平仄韻仄仄仄讀仄仄平平句仄平平仄仄韻

格四
雙調一百一字，前段九句四仄韻，後段八句六仄韻
彭泰翁
霧罥觚稜　塵侵團扇　恨滿哀彈倦理　控雨籠雲　共閒情孤倚　斂娥黛　怕似流鶯歷歷　惹得玉銷瓊碎
仄仄平平句平平平仄句仄仄平平仄仄韻仄仄平平句仄平平平仄韻仄平仄讀仄仄平平仄仄句仄仄仄平平仄韻
可惜闌干　但苔花沈穗
仄仄平平句仄平平平仄韻
算天音　不入人間耳　何人漫　裛損青衫淚　不是舊譜都忘　厭新腔嬌脆　多生不得丹青意
仄平平讀仄仄平平仄韻平平仄讀仄仄平平仄韻仄仄仄仄平平句仄平平平仄韻平平仄仄平平仄韻
重來又　花鎖重門閉　到夜永　笙鶴歸時　月明天似水
平平仄讀平仄平平仄韻仄仄仄讀平仄平平句仄平平仄仄韻

