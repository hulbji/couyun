擷芳詞
雙調五十四字，前後段各七句、六仄韻
《古今詞話》無名氏
風搖動　雨濛茸　翠條柔弱花頭重　春衫窄　　香肌濕　記得年時　共伊曾摘
平平仄韻中中仄韻仄平中仄平平仄韻平中仄換韻中平仄韻仄仄平中句仄平平仄韻
都如夢　何曾共　可憐孤似釵頭鳳　關山隔　　晚雲碧　燕兒來也　又無消息
平平仄韻中平仄韻中平中仄中平仄韻平平仄換韻中平仄韻中中中中句仄平中仄韻

格二
雙調五十八字，前後段各九句，七仄韻、一疊韻
史達祖
春愁遠　春夢亂　鳳釵一股輕塵滿　江煙白　　江波碧　柳戶清明　燕簾寒食　憶　憶
平平仄韻平仄仄韻仄平仄仄平平仄韻平平仄換韻平平仄韻仄仄平平句仄平平仄韻仄韻仄疊
鶯聲晚　簫聲短　落花不許春拘管　新相識　　休相失　翠陌吹衣　畫樓橫笛　得　得
平平仄韻平平仄韻仄平仄仄平平仄韻平平仄換韻平平仄韻仄仄平平句仄平平仄韻仄韻仄疊

格三
雙調五十八字，前後段各九句三仄韻，四平韻、一疊韻
呂渭老
重簾掛　　微燈下　背闌同說春風話　月盈樓　　淚盈眸　覷著紅裀　無計遲留　休　休
中平仄仄韻平平仄韻仄中中仄平平仄韻仄平平平韻仄平平韻仄中平中句中仄平平韻平韻平疊
鶯花謝　　春殘也　等閒泣損香羅帊　見無由　　恨難收　夢短屏深　清夜濃愁　悠　悠
平平仄仄韻平平仄韻仄平中仄平平仄韻仄平平平韻仄平平韻仄中中中句中仄平平韻平韻平疊

格四
雙調六十字，前後段各十句，七仄韻、兩疊韻
程垓
桃花暖　楊花亂　可憐朱戶春強半　長記憶　　探芳日　笑憑郎肩　殢紅偎碧　惜　惜　惜
平平仄韻平平仄韻仄平平仄平平仄韻平中仄換韻中平仄韻仄中平中句仄平平仄韻仄韻仄疊仄疊
春宵短　離腸斷　淚痕長向東風滿　憑青翼　　問消息　花謝春歸　幾時來得　憶　憶　憶
平平仄韻中平仄韻仄平平仄平平仄韻平平仄換韻仄平仄韻平中平中句仄平平仄韻仄韻仄疊仄疊

格五
雙調六十字，前後段各十句，三仄韻、四平韻、兩疊韻
宋媛唐氏
世情薄　　人情惡　雨送黃昏花易落　曉風乾　　淚痕殘　欲箋心事　獨語斜闌　難　難　難
仄平仄仄韻平平仄韻仄仄平平平仄仄韻仄平平平韻仄平平韻仄平平仄句仄仄平平韻平韻平疊平疊
人成各　　今非昨　病魂嘗似秋千索　角聲寒　　夜闌珊　怕人尋問　咽淚妝歡　瞞　瞞　瞞
平平仄仄韻平平仄韻仄平平仄平平仄韻仄平平平韻仄平平韻仄平平仄句仄仄平平韻平韻平疊平疊

