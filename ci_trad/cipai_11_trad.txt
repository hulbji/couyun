荷葉杯
單調二十三字，六句四仄韻、兩平韻
溫庭筠
一點露珠凝冷　　波影　滿池塘　　綠莖紅豔兩相亂　　　腸斷　水風凉
仄仄仄平平仄仄韻平仄韻仄平平平韻仄平平仄仄平仄換仄韻平仄韻仄平平平韻

格二
單調二十六字，六句兩仄韻、三平韻、一疊韻
顧夐
春盡小庭花落　　寂寞　憑檻斂雙眉　　忍教成病憶佳期　知麼知　知麼知
中仄中平中仄仄韻中仄韻中仄仄平平平韻中平中仄仄平平韻平仄平韻平仄平疊

格三
雙調五十字，前後段各五句，兩仄韻、三平韻
韋莊
記得那年花下　　深夜　初識謝孃時　　水堂西面畫簾垂　攜手暗相期
仄仄中平平仄仄韻平仄韻平仄仄平平平韻中平平仄仄平平韻中仄仄平平韻
惆悵曉鶯殘月　　　相別　從此隔音塵　　　如今俱是異鄉人　相見更無因
中仄仄平平仄換仄韻平仄韻中仄仄平平換平韻中平平仄仄平平韻平仄仄平平韻

