淒凉犯
雙調九十三字，前段九句六仄韻，後段九句四仄韻
姜夔
綠楊巷陌　西風起　邊城一片離索　馬嘶漸遠　人歸甚處　戍樓吹角　情懷正惡　更衰草寒煙淡薄
中平仄仄韻平平仄讀平平仄仄平仄韻中中仄中句中平中仄句仄平中仄韻平平仄仄韻仄中仄平平仄仄韻
似當時　將軍部曲　迤邐度沙漠
仄平平讀中中中中句中仄仄平仄韻
追念西湖上　小舫攜歌　晚花行樂　舊遊在否　想如今　翠彫紅落　漫寫羊裙　等新雁來時繫著
中仄中平仄句中仄平平句仄平平仄韻中平仄仄句仄平平讀仄平平仄韻中仄平平句仄平仄平平仄仄韻
怕匆匆　不肯寄與　誤後約
仄平中讀中中中中句仄仄仄韻

格二
雙調九十三字，前段九句五仄韻，後段九句四仄韻
張炎
西風暗翦荷衣碎　柔絲不解重緝　荒煙斷浦　晴暉曆亂　半江搖碧　悠悠望極　忍獨聽　秋聲漸急
平平仄仄平平仄句平平仄仄平仄韻平平仄仄句平平仄仄句仄平平仄韻平平仄仄韻仄仄仄讀平平仄仄韻
更憐他　柳髮蕭條　相為動愁色
仄平平讀仄仄平平句平仄仄平仄韻
老態今如此　猶自留連　醉筇遊屐　不堪瘦影　渺天涯　儘成行客　因甚忘歸　漫吹裂　山陽夜篴
仄仄平平仄句平仄平平句仄平平仄韻仄平仄仄句仄平平讀仄平平仄韻平仄平平句仄平仄讀平平仄仄韻
夢三十六陂流水　去未得
仄平仄仄平平仄句仄仄仄韻

格三
雙調九十四字，前段九句五仄韻，後段九句四仄韻
張炎
蕭疏野柳嘶寒馬　蘆花深　還見遊獵　山勢北來　甚時曾到　醉魂飛越　酸風自咽　擁吟鼻
平平仄仄平平仄句平平平讀平仄平仄韻平仄仄平句仄平平仄句仄平平仄韻平平仄仄韻仄平仄讀
征衣暗裂　正淒迷　天涯羈旅　不似灞橋雪
平平仄仄韻仄平平讀平平平仄句仄仄仄平仄韻
誰念而今老　懶賦長楊　倦懷休說　空憐斷梗　夢依依　歲華輕別　待擊歌壺　怕如意　和冰凍折
平仄平平仄句仄仄平平句仄平平仄韻平平仄仄句仄平平讀仄平平仄韻仄仄平平句仄平仄讀平平仄仄韻
且行行　平沙萬里　儘是月
仄平平讀平平仄仄句仄仄仄韻

