透碧霄
雙調一百十二字，前段十二句六平韻，後段十二句五平韻
柳永
月華邊　萬年芳樹起祥煙　帝居壯麗　皇家熙盛　寶運當千　端門清晝　觚稜照日　雙闕中天
仄平平韻仄平平仄仄平平韻仄平仄仄句平平平仄句仄仄平平韻平平平仄句平平仄中句中仄平平韻
太平時　朝野多歡　遍錦街香陌　鈞天歌吹　閬苑神仙
仄平平讀中仄平平韻仄中平平仄句平平平仄句仄仄平平韻
昔觀光得意　狂遊風景　再覩更精妍　傍柳陰　尋花徑　空恁嚲轡垂鞭　樂游雅戲　平康豔質
仄平平仄仄句平平平仄句中仄仄平平韻仄仄平讀平平仄句平仄仄仄平平韻仄平仄仄句平平中仄句
應也依然　仗何人　多謝嬋娟　道宦途蹤跡　歌酒情懷　不似當年
平仄平平韻仄中平讀平仄平平韻仄中平中仄句平仄平平句仄仄平平韻

格二
雙調一百十二字，前段十二句六平韻，後段十二句五平韻
查荎
檥蘭舟　十分端是載離愁　練波送遠　屏山遮斷　此去難留　相從爭奈　心期久要　屢變霜秋
仄平平韻仄平平仄仄平平韻仄平仄仄句平平平仄句仄仄平平韻平平平仄句平平仄平句仄仄平平韻
歎人生　杳似萍浮　又翻成輕別　都將深恨　付與東流
仄平平讀仄仄平平韻仄平平平仄句平平平仄句仄仄平平韻
想斜陽影裏　寒煙明處　雙槳去悠悠　愛渚梅　幽香動　須采掇　倩纖柔　豔歌粲發　誰傳餘韻
仄平平仄仄句平平平仄句平仄仄平平韻仄仄平讀平平仄句平仄仄讀仄平平韻仄平仄仄句平平平仄句
來說仙遊　念故人　留此遐州　但春風老後　秋月圓時　獨倚江樓
平仄平平韻仄仄平讀平仄平平韻仄平平仄仄句平仄平平句仄仄平平韻

格三
雙調一百十七字，前段十句六平韻，後段十三句六平韻
曹勛
閬苑喜新晴　正桂華　飄下太清　寶篽凉秋　夢祥明月　天開輔盈成　宮闈女職遵慈訓　見海宇儀型
仄仄仄平平韻仄仄平讀平仄仄平韻仄仄平平句仄平平仄句平平仄平平韻平平仄仄平平仄句仄仄仄平平韻
奉東朝　晨夕趨承　化內外　咸知柔順　已看彤管賦和平
仄平平讀平仄平平韻仄仄仄讀平平平仄句仄平平仄仄平平韻
宴坤寧　香騰金猊　煙暖秘殿綵衣輕　六樂絲竹　繞雲縈水　總按新聲　天臨帝幄　親頒壽酒
仄平平韻平平平平句平仄仄仄仄平平韻仄仄平仄句仄平平仄句仄仄平平韻平平仄仄句平平仄仄句
恩意兼勤　雁行綴　宰府殊榮　願萬億斯年　南山並永　坤厚贊堯明
平仄平平韻仄平仄讀仄仄平平韻仄仄仄平平句平平仄仄句平仄仄平平韻

