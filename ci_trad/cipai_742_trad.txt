望海潮
雙調一百七字，前段十一句五平韻，後段十一句六平韻
柳永
東南形勝　江湖都會　錢塘自古繁華　煙柳畫橋　風簾翠幕　參差十萬人家　雲樹繞堤沙　怒濤卷霜雪
中平平仄句平平中仄句中平中仄平平韻平仄仄平句平平仄仄句中平中仄平平韻中仄仄平平韻仄中中中仄句
天塹無涯　市列珠璣　戶盈羅綺競豪奢
中仄平平韻中仄平平句中中中仄仄平平韻
重湖疊巘清佳　有三秋桂子　十里荷花　羌管弄晴　菱歌泛夜　嬉嬉釣叟蓮娃　千騎擁高牙
中平中仄平平韻仄中平仄仄句中仄平平韻平仄仄平句平平仄仄句中平中仄平平韻中仄仄平平韻
乘醉聽簫鼓　吟賞煙霞　異日圖將好景　歸去鳳池誇
中中平中仄句中仄平平韻中仄平平中仄句中仄仄平平韻

格二
雙調一百七字，前段十一句五平韻，後段十一句六平韻
秦觀
梅英疏淡　冰澌溶洩　東風暗換年華　金谷俊遊　銅駝巷陌　新晴細履平沙　長記誤隨車　正絮翻蝶舞
平平平仄句平平平仄句平平仄仄平平韻平仄仄平句平平仄仄句平平仄仄平平韻平仄仄平平韻仄仄平仄仄句
芳思交加　柳下桃蹊　亂分春色到人家
平仄平平韻仄仄平平句仄平平仄仄平平韻
西園夜飲鳴笳　有華燈礙月　飛蓋妨花　蘭苑未空　行人漸老　重來是事堪嗟　煙暝酒旗斜
平平仄仄平平韻仄平平仄仄句平仄平平韻平仄仄平句平平仄仄句平平仄仄平平韻平仄仄平平韻
但倚樓極目　時見棲鴉　無奈歸心　暗隨流水到天涯
仄仄平仄仄句平仄平平韻平仄平平句仄平平仄仄平平韻

格三
雙調一百七字，前段十一句五平韻，後段十二句七平韻
鄧千江
雲雷天塹　金湯地險　名藩自古皋蘭　營屯繡錯　山形米聚　襟喉百二秦關　鏖戰血猶殷　見陣雲冷落
平平平仄句平平仄仄句平平仄仄平平韻平平仄仄句平平仄仄句平平仄仄平平韻平仄仄平平韻仄仄平仄仄句
時有鵰盤　靜塞樓頭　曉月依舊玉弓彎
平仄平平韻仄仄平平句仄仄平仄仄平平韻
看看　定遠西還　有元戎閫命　上將齋壇　甌脫晝空　兜鍪夕解　甘泉又報平安　吹笛虎牙間
平平韻仄仄平平韻仄平平仄仄句仄仄平平韻平仄仄平句平平仄仄句平平仄仄平平韻平仄仄平平韻
且宴陪朱履　歌按雲鬟　招取英靈毅魄　長繞賀蘭山
仄仄平平仄句平仄平平韻平仄平平仄仄句平仄仄平平韻

