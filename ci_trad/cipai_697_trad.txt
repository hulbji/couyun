永遇樂
雙調一百四字，前後段各十一句、四仄韻
蘇軾
明月如霜　好風如水　清景無限　曲港跳魚　圓荷瀉露　寂寞無人見　紞如五鼓　錚然一葉
中仄平平句中平中仄句中中平仄韻中仄平平句中平中仄句中仄平平仄韻中平中仄句中平中仄句
黯黯夢雲驚斷　夜茫茫　重尋無處　覺來小園行遍
中仄中平中仄韻中平中讀平平中仄句中中仄中平仄韻
天涯倦客　山中歸路　望斷故園心眼　燕子樓空　佳人何在　空鎖樓中燕　古今如夢　何曾夢覺
中平中仄句中中中仄句中仄中平平仄韻中仄平平句中平中仄句中仄平平仄韻中平中仄句中中中仄句
但有舊歡新怨　異時對　黃樓夜景　為余浩歎
中仄中平平仄韻中平中讀中中中仄句中平仄仄韻

格二
雙調一百四字，前後段各十一句、五仄韻
晁補之
紅日葵開　映牆遮牖　小齋端午　杯展荷金　簪抽筍玉　幽事還堪數　綠窗纖手　朱奩輕縷
平仄平平句仄平平仄句仄平平仄韻平仄平平句平平仄仄句平仄平平仄韻仄平平仄句平平平仄韻
爭鬭綵幡艾虎　想沈江　怨魄歸來　空惆悵　對菰黍
平仄仄平仄仄韻仄平平讀仄仄平平句平平仄讀仄平仄韻
朱顏老去　清風好在　未減佳辰歡趣　蠟酒深斟　菖葅細糝　圍坐從兒女　還同子美　江邨長夏
平平仄仄韻平平仄仄句仄仄平平平仄韻仄仄平平句平平仄仄句平仄平平仄韻平平仄仄句平平平仄句
閒對燕飛鷗舞　算何須　楚澤雄風　方消畏暑
平仄仄平平仄韻仄平平讀仄仄平平句平平仄仄韻

格三
雙調一百四字，前段十二句四仄韻，後段十一句四仄韻
柳永
熏風解慍　晝景晴和　新霽時候　火德流光　蘿圖薦祉　累慶金枝秀　璇樞繞電　華渚流虹
平平仄仄句仄仄平平句平仄平仄韻仄仄平平句平平仄仄句仄仄平平仄韻平平仄仄句平仄平平句
是日挺生元后　纘唐虞垂拱　千載應期　萬靈敷佑
仄仄仄平平仄韻仄平平平仄句平仄仄平句仄平平仄韻
殊方異域　爭貢琛賮　架巘航波奔湊　三殿稱觴　九儀就列　韶濩鏘金奏　藩侯瞻望彤庭　親攜僚吏
平平仄仄句平仄平仄句仄仄平平平仄韻平仄平平句仄平仄仄句平仄平平仄韻平平平仄平平句平平平仄句
競歌元首　祝堯齡　北極齊尊　南山共久
仄平平仄韻仄平平讀仄仄平平句平平仄仄韻

格四
雙調一百四字，前後段各十一句、四仄韻
柳永
天閣英遊　內朝密侍　當世榮遇　漢守分麾　堯圖請瑞　方面憑心膂　風馳千騎　雲擁雙旌
平仄平平句仄平仄仄句平仄平仄韻仄仄平平句平平仄仄句平仄平平仄韻平平平仄句平仄平平句
向曉洞開嚴署　擁朱幡　喜氣歡聲　處處競歌來暮
仄仄仄平平仄韻仄平平讀仄仄平平句仄仄仄平平仄韻
吳王舊國　今古江山秀異　人煙繁富　甘雨車行　仁風扇動　雅稱安黎庶　棠郊成政　槐府登賢
平平仄仄句平仄平平仄仄句平平平仄韻平仄平平句平平仄仄句仄仄平平仄韻平平平仄句平仄平平句
非久定須歸去　且乘閒　弘閣長開　融尊盛舉
平仄仄平平仄韻仄平平讀平仄平平句平平仄仄韻

格五
雙調一百四字，前段十一句四仄韻，後段十一句五仄韻
張元幹
月印金盆　江縈羅帶　凉飆天際　摩詰丹青　營丘平遠　一望窮千里　白鷗盟在　黃粱夢破
仄仄平平句平平平仄句平平平仄韻平仄平平句平平平仄句仄仄平平仄韻仄平平仄句平平仄仄句
投老此心如水　耿無眠　披衣顧影　乍聞繞階絡緯
平仄仄平平仄韻仄平平讀平平仄仄句仄平仄平仄仄韻
百年倦客　三生習氣　今古到頭誰是　夜色蒼茫　浮雲滅沒　舉世方熟寐　誰人著眼　放神八極
仄平仄仄句平平仄仄韻平仄仄平平仄韻仄仄平平句平平仄仄句仄仄平仄仄韻平平仄仄句仄平仄仄句
逸想寄　塵寰內　獨憑闌　雞鳴日上　海山霧起
仄仄仄讀平平仄韻仄平平讀平平仄仄句仄平仄仄韻

格六
雙調一百四字，前後段各十一句、四仄韻
《古今詞話》無名氏
孤衾不暖　靜聞銀漏　敧枕難穩　細想多情　多才多貌　總是多愁本　而今幽會難成　佳期頓阻
平平仄仄句仄平平仄句平仄平仄韻仄仄平平句平平平仄句仄仄平平仄韻平平平仄平平句平平仄仄句
只恁縈方寸　知他莫是今生　共伊此歡無分
仄仄平平仄韻平平仄仄平平句仄平仄平平仄韻
尋思斷腸腸斷　珠淚揾了　依前重揾　終待臨岐　分明說與　我這厭厭悶　得伊知後　教人成病
平平仄平平仄句平仄仄仄句平平平仄韻平仄平平句平平仄仄句仄仄平平仄韻仄平平仄句平平平仄句
萬種斷也無恨　只恐他　恁不分曉　漫勞瘦損
仄仄仄仄平仄韻仄仄平讀仄仄平仄句仄平仄仄韻

格七
雙調一百四字，前後段各十一句、四平韻
陳允平
玉腕籠寒　翠闌憑曉　鶯調新簧　暗水穿苔　遊絲度柳　人靜芳晝長　雲南歸雁　樓西飛燕
仄仄平平句仄平平仄句平平平平韻仄仄平平句平平仄仄句平仄平仄平韻平平平仄句平平平仄句
去來慣認炎凉　王孫遠　青青草色　幾回望斷柔腸
仄平仄仄平平韻平平仄讀平平仄仄句仄平仄仄平平韻
薔薇舊約　尊前一笑　等閒孤負年光　鬭草庭空　拋梭架冷　簾外風絮香　傷春情緒　惜花時候
平平仄仄句平平仄仄句仄平平仄平平韻仄仄平平句平平仄仄句平仄平仄平韻平平平仄句仄平平仄句
日斜尚未成妝　聞嬉笑　誰家女伴　又還采桑
仄平仄仄平平韻平平仄讀平平仄仄句仄平仄平韻

