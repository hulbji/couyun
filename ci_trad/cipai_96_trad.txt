浣溪沙
雙調四十二字，前段三句三平韻，後段三句兩平韻
韓偓
宿醉離愁慢髻鬟　六銖衣薄惹輕寒　慵紅悶翠掩青鸞
中仄中平中仄平韻中平中仄仄平平韻中平中仄仄平平韻
羅襪况兼金菡萏　雪肌仍是玉琅玕　骨香腰細更沈檀
中仄中平平仄仄句中平中仄仄平平韻中平中仄仄平平韻

格二
雙調四十二字，前後段各三句、兩平韻
薛昭蘊
紅蓼渡頭秋正雨　印沙鷗跡自成行　整鬟飄袖野風香
平仄仄平平仄仄句仄平平仄仄平平韻仄平平仄仄平平韻
不語含顰深浦裏　幾回愁煞棹船郎　燕歸帆盡水茫茫
仄仄平平平仄仄句仄平平仄仄平平韻仄平平仄仄平平韻

格三
雙調四十四字，前段三句三平韻，後段五句兩平韻
孫光憲
風撼芳菲滿院香　四簾慵卷日初長　鬢雲垂枕響微鍠
平仄平平仄仄平韻仄平平仄仄平平韻仄平平仄仄平平韻
春夢未成愁寂寂　佳期難會信茫茫　萬般心　千點淚　泣蘭堂
平仄仄平平仄仄句平平平仄仄平平韻仄平平句平仄仄句仄平平韻

格四
雙調四十六字，前段五句三平韻，後段五句兩平韻
顧夐
紅藕香寒翠渚平　月籠虛閣夜蛩清　天際鴻　枕上夢　兩牽情
平仄平平仄仄平韻仄平平仄仄平平韻平仄平句仄仄仄句仄平平韻
寶帳玉爐殘麝冷　羅衣金縷暗塵生　小窗凉　孤燭背　淚縱橫
仄仄仄平平仄仄句平平平仄仄平平韻仄平平句平仄仄句仄平平韻

格五
雙調四十二字，前後段各三句、三仄韻
李煜
紅日已高三丈透　金爐次第添香獸　紅錦地衣隨步皺
平仄仄平平仄仄韻平平仄仄平平仄韻平仄仄平平仄仄韻
佳人舞點金釵溜　酒惡時拈花蕊嗅　別殿遙聞簫鼓奏
平平仄仄平平仄韻仄仄平平平仄仄韻仄仄平平平仄仄韻

