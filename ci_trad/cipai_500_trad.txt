雪明鳷鵲夜
雙調九十四字，前段十句四仄韻，後段八句四仄韻
宋徽宗
望五雲多處　探春開閬苑　別就瑤島　正梅雪韻清　桂月光皎　鳳帳龍簾縈嫩風　御座深　翠金間繞
仄仄平平仄句仄平平仄仄句仄仄平仄韻仄平仄仄平句仄仄平仄韻仄仄平平平仄平句仄仄平讀仄平仄仄韻
半天中　香泛千花　燈掛百寶
仄平平句平仄平平句平仄仄仄韻
聖時觀風重臘　有簫鼓沸空　錦繡匝道　競呼盧氣貫調歡笑　暗裏金錢擲下　來侍宴　歌太平睿藻
仄平平平仄仄句仄平仄仄平句仄仄仄仄韻仄平平仄仄平平仄韻仄仄平平仄仄句平仄仄讀平仄平仄仄韻
願年年此際　迎春不老
仄平平仄仄句平平仄仄韻

