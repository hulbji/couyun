還京樂
雙調一百三字，前後段各十句、五仄韻
周邦彥
禁煙近　觸處浮香秀色相料理　正泥花時候　奈何客裏　光陰虛費　望箭波無際　迎風漾日黃雲委
中平仄句中仄平平仄仄平中仄韻仄中平中仄句仄平中仄句平平平仄韻仄仄平平仄韻中平仄仄平平仄韻
任去遠　中有萬點　相思清淚
仄仄仄句平仄中中句平平平仄韻
到長淮底　過當時樓下　殷勤為說　春來羈旅况味　堪嗟誤約乖期　向天涯　自看桃李　想如今
仄平平仄韻仄中平平仄句平平仄仄句平中中中仄仄韻平平仄仄平平句仄平平讀仄平平仄韻仄平平讀
應恨墨盈箋　愁妝照水　怎得青鸞翼　飛歸教見憔悴
中仄仄平平句平平仄仄韻仄仄平平仄句中平平仄平仄韻

格二
雙調一百三字，前段十句五仄韻，後段十句六仄韻
陳允平
彩鸞去　適怨清和　錦瑟誰共理　奈春光漸老　萬金難買　榆錢空費　岸草煙無際　落花滿地芳塵委
仄平仄句仄仄平平讀仄仄平仄仄韻仄平平仄仄句仄平平仄句平平平仄韻仄仄平平仄韻仄平仄仄平平仄韻
翠袖裏　紅粉濺濺　東風吹淚
仄仄仄句平仄平平句平平平仄韻
任鴛幃底　寶香寒　金獸慵熏繡被　依依別離意味　瓊釵暗劃心期　倩啼鵑　為催行李　黯消魂
仄平平仄韻仄平平句平仄平平仄仄韻平平仄平仄仄韻平平仄仄平平句仄平平讀仄平平仄韻仄平平讀
但夢繞巫山　情牽渭水　待得歸來後　燈前深訴憔悴
仄仄仄平平句平平平仄韻仄仄平平仄句平平平仄平仄韻

格三
雙調一百三字，前段九句五仄韻，後段十句五仄韻
方千里
歲華慣　每到和風麗日歡再理　為妙歌新調　粲然一曲　千金輕費　記夜闌深際　更衣換酒珠璣委
仄平仄句仄仄平平仄仄平仄仄韻仄仄平平仄句仄平仄仄句平平平仄韻仄仄平平仄韻平平仄仄平平仄韻
悵樺燭搖影　易積銀盤紅淚
仄仄仄平仄句仄仄平平平仄韻
向笙歌底　問何人　能道平生　聚合歡娛　離別興味　誰憐露浥煙籠　盡栽培　豔桃穠李　漫縈牽
仄平平仄韻仄平平讀平仄平平句仄仄平平句平仄仄仄韻平平仄仄平平句仄平平讀仄平平仄韻仄平平讀
空坐隔千山　情遙萬水　縱有丹青筆　應難摹畫憔悴
平仄仄平平句平平仄仄韻仄仄平平仄句平平平仄平仄韻

格四
雙調一百三字，前段九句六仄韻，後段十句五仄韻
楊澤民
春光至　欲訪清歌妙舞重為理　念燕輕鶯怯媚容　百斛明珠須費　算枕前盟誓　深誠密約堪憑委
平平仄韻仄仄平平仄仄平仄仄韻仄仄平平仄仄平句仄仄平平平仄韻仄仄平平仄韻平平仄仄平平仄韻
意正美　嬌眼又灑　梨花春淚
仄仄仄句平仄仄仄句平平平仄韻
記羅帷底　向鴛鴦　燈畔相偎　共把前回　詞語咏味　無端浪跡萍蓬　奈區區　又催行李　忍重看
仄平平仄韻仄平平讀平仄平平句仄仄平平句平仄仄仄韻平平仄仄平平句仄平平讀仄平平仄韻仄平平讀
小岸柳梳風　江梅鑒水　待學鶼鶼翼　從他名利榮悴
仄仄仄平平句平平仄仄韻仄仄平平仄句平平平仄平仄韻

格五
雙調一百三字，前段十句四仄韻，後段十句五仄韻
吳文英
宴蘭漵　促奏絲縈管裂飛繁響　似漢宮人去　夜深獨語　胡沙淒哽　對雁斜玫柱　瓊瓊弄月臨秋影
仄平仄句仄仄平平仄仄平平仄韻仄仄平平仄句仄平仄仄句平平平仄韻仄仄平平仄句平平仄仄平平仄韻
鳳吹遠　河漢去槎　天風吹冷
仄仄仄句平仄仄平句平平平仄韻
泛清商竟　轉銅壺敲漏　瑤牀二八青娥　環佩再整　菱歌四碧無聲　變須臾　翠繁紅暝　歎梨園
仄平平仄韻仄平平平仄句平平仄仄平平句平仄仄仄韻平平仄仄平平句仄平平讀仄平平仄韻仄平平讀
今調絕音希　愁深未醒　桂楫輕如翼　歸霞時點清鏡
平仄仄平平句平平仄仄韻仄仄平平仄句平平平仄平仄韻

格六
雙調一百三字，前段九句六仄韻，後段十句四仄韻
張炎
勝遊處　多是琴尊坐石松下語　有筆牀茶竈　瘦筇相引　逢花須住　正翠陰迷路　年光荏苒成孤旅
仄平仄韻平仄平平仄仄平仄仄韻仄仄平平仄句仄平平仄句平平平仄韻仄仄平平仄韻平平仄仄平平仄韻
待趁燕檣　休忘了　元都前度
仄仄仄平句平平仄讀平平平仄韻
漸煙波遠　怕五湖淒冷　佳人袖薄　修竹依依日暮　知他甚處重逢　便匆匆　帶潮歸去　莫因循
仄平平仄句仄仄平平仄句平平仄仄句平仄平平仄仄韻平平仄仄平平句仄平平讀仄平平仄韻仄平平讀
却誤了幽期　還孤舊雨　竚立山風晚　月明搖碎江樹
仄仄仄平平句平平仄仄韻仄仄平平仄句仄平平仄平仄韻

