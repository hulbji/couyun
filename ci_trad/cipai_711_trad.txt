送入我門來
雙調一百四字，前後段各十句、四平韻
胡浩然
荼壘安扉　靈馗掛戶　神儺裂竹轟雷　動念流光　四序式週回　須知今歲今宵盡　似頓覺明年明日催
平仄平平句平平仄仄句平平仄仄平平韻仄仄平平句仄仄仄平平韻平平平仄平平仄句仄仄仄平平平仄平韻
向今夕　是處迎春送臘　羅綺筵開
仄平仄句仄仄平平仄仄句平仄平平韻
今古偏同此夜　賢愚共添一歲　貴賤仍偕　互祝遐齡　山海固難摧　石崇富貴籛鏗壽　更潘岳儀容子建才
平仄平平仄仄句平平仄平仄仄句仄仄平平韻仄仄平平句平仄仄平平韻仄平仄仄平平仄句仄平仄平平仄仄平韻
仗東風盡力　一齊吹送　入此門來
仄平平仄仄句仄平平仄句仄仄平平韻

