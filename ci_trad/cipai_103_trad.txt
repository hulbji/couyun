清商怨
雙調四十三字，前後段各四句、三仄韻
晏殊
關河愁思望處滿　漸素秋向晚　雁過南雲　行人回淚眼
平平平仄中中仄韻仄中平中仄韻中仄平平句中平中中仄韻
雙鸞衾裯悔展　夜又永　枕孤人遠　夢未成歸　梅花聞塞管
中中中中中仄韻仄中中讀中中中仄韻仄仄平平句平平平仄仄韻

格二
雙調四十二字，前後段各四句、三仄韻
周邦彥
枝頭風信漸小　看暮鴉飛了　又是黃昏　閉門收晚照
平平平仄仄仄韻仄仄平平仄韻仄仄平平句仄平平仄仄韻
江南人去路杳　信未通　愁已先到　怕見孤燈　霜寒催睡早
平平平仄仄仄韻仄仄平讀平仄平仄韻仄仄平平句平平平仄仄韻

格三
雙調四十三字，前後段各四句、三仄韻
沈會宗
城上鴉啼斗轉　漸玉壺冰滿　月淡寒梅　清香來小院
平仄平平仄仄韻仄仄平平仄韻仄仄平平句平平平仄仄韻
誰遣鸞箋寫怨　翻錦字　疊疊和愁卷　夢破秋笳　江南煙樹遠
平仄平平仄仄韻平仄仄讀仄仄平平仄韻仄仄平平句平平平仄仄韻

