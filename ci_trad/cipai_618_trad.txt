臘梅香
雙調一百字，前段十一句四仄韻，後段十句四仄韻
吳師益
錦裏陽和　看萬木彫時　早梅獨秀　珍館瓊樓畔　正絳跗初吐　穠華將茂　國豔天葩　真淡泞
仄仄平平句仄仄仄平平句仄平中仄韻中仄平平仄句仄仄平平仄句中平平仄韻仄仄平平句平仄仄讀
雪肌清瘦　似廣寒宮　鉛華未御　自然妝就
中平平仄韻仄仄平平句平平仄仄句仄平平仄韻
凝睇倚朱闌　噴清香暗度　易襲襟袖　好與花為主　宜秉燭　頻觀泛湘酎　莫待南枝　隨樂府
平仄仄平平句仄平平中仄句仄中平仄韻仄仄平平仄句中仄中讀平中仄平仄韻仄仄平平句平仄仄讀
新聲吹後　對賞心人　良辰好景　須信難偶
平平平仄韻仄中平中句平平仄仄句中中平仄韻

格二
雙調一百一字，前後段各十一句、六平韻
《梅苑》無名氏
愛日初長　正園林　纔見萬木彫黃　檻外朝來　已見數枝　復欲掩映回廊　賜與東皇　付芳信
仄仄平平韻仄平平句平仄仄仄平平韻仄仄平平句仄仄仄平句仄仄仄仄平平韻仄仄平平韻仄平仄讀
妝點江鄉　想玉樓中　誰家豔質　試學新妝
平仄平平韻仄仄平平句平平仄仄句仄仄平平韻
桃杏苦尋芳　縱成蹊　豈能似恁清香　素豔妖嬈　應是盡夜　曾與明月風光　瑞雪濃霜　渾疑是
平仄仄平平韻仄平平句仄平仄仄平平韻仄仄平平句平仄仄仄句平仄平仄平平韻仄仄平平韻平平仄讀
粉蝶輕狂　待拌吟賞　休聽畫閣　橫篴悲傷
仄仄平平韻仄平平仄句平平仄仄句平仄平平韻

