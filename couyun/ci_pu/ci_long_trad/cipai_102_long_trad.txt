霜天曉角
定格
辛棄疾
吳頭楚尾　一棹人千里　休説舊愁新恨　長亭樹　今如此
中平中仄韻中仄平平仄韻平仄仄平平仄句中中仄讀平平仄韻
宦遊吾倦矣　玉人畱我醉　明日落花寒食　得且住　為佳耳
中平平仄仄韻中平平仄仄韻平仄仄平平仄句中中仄讀平平仄韻

格二
變格
蔣捷
人影窗紗　是誰來折花　折則從他折去　知折去　向誰家
平仄平平韻仄平平仄平韻仄仄平平仄仄句平仄仄讀仄平平韻
檐牙　枝最佳　折時高折些　説與折花人道　須插向　鬢邊斜
平平韻平仄平韻仄平平仄平韻仄仄仄平平仄句平仄仄讀仄平平韻

