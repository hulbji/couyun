瑞鶴仙
格一
周邦彥
悄郊原帶郭　行路永　客去車塵漠漠　斜陽映山落　斂餘紅猶戀　孤城闌角　凌波步弱　過短亭
仄平平仄仄韻平仄仄讀仄仄平平仄仄韻平平仄平仄韻仄平平平仄句平平平仄韻平平仄仄韻仄仄平讀
何用素約　有流鶯勸我　重解繡鞍　緩引春酌
平仄仄仄韻仄平平仄仄句平仄仄平句仄仄平仄韻
不記歸時早暮　上馬誰扶　醒眠朱閣　驚飆動幕　扶殘醉　繞紅藥　嘆西園已是　花深無地
仄仄平平仄仄句仄仄平平句仄平平仄韻平平仄仄韻平平仄句仄平仄韻仄平平仄仄句平平平仄句
東風何事又惡　任流光過卻　猶喜洞天自樂
平平平仄仄仄韻仄平平仄仄韻平仄仄平仄仄韻

格二
格二
辛棄疾
雁霜寒透幕　正護月雲輕　嫩冰猶薄　溪奩照梳掠　想含香弄粉　艷妝難學　玉肌瘦弱　更重重
仄平平仄仄韻仄仄仄平平句仄平平仄韻平平仄平仄韻仄平平仄仄句仄平平仄韻仄平仄仄韻仄平平讀
龍綃襯著　倚東風　一笑嫣然　轉盼萬花羞落
平平仄仄韻仄平平讀仄仄平平句仄仄仄平平仄韻
寂寞　家山何在　雪後園林　水邊樓閣　瑤池舊約　鱗鴻更仗誰託　粉蝶兒　只解尋桃覓柳
仄仄韻平平平仄句仄仄平平句仄平平仄韻平平仄仄韻平平仄仄平仄韻仄仄平讀仄仄平平仄仄句
開遍南枝未覺　但傷心　冷落黃昏　數聲畫角
平仄平平仄仄韻仄平平讀仄仄平平句仄平仄仄韻

格三
格三
張樞
卷簾人睡起　放燕子歸來　商量春事　風光又能幾　減芳菲　都在賣花聲裏　吟邊眼底　被嫩綠
仄平平仄仄韻仄仄仄平平句平平平仄韻平平仄平仄韻仄平平讀平仄仄平平仄韻平平仄仄韻仄仄仄讀
移紅換紫　甚等閑　半委東風　半委小橋流水
平平仄仄韻仄仄平讀仄仄平平句仄仄仄平平仄韻
還是　苔痕湔雨　竹影畱雲　待晴猶未　蘭舟靜艤　西湖上　多少歌吹　粉蝶兒　守定落花不去
平仄韻平平仄仄句仄仄平平句仄平平仄韻平平仄仄韻平平仄讀平仄平仄韻仄仄平讀仄仄仄平仄仄句
濕重尋香兩翅　怎知人　一點新愁　寸心萬里
仄仄平平仄仄韻仄平平讀仄仄平平句仄平仄仄韻

