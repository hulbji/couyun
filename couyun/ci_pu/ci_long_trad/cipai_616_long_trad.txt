繞佛閣
定格
周邦彥
暗塵四斂　樓觀回出　高映孤館　清漏將短　厭聞夜久籤聲動書幔　桂華又滿　閑步露草　偏愛幽遠
仄平仄仄韻平仄仄仄句平仄平仄韻平仄平仄韻仄平仄仄平平仄平仄韻仄平仄仄韻平仄仄仄句平仄平仄韻
花氣清婉　望中迤邐城陰度河岸
平仄平仄韻仄平仄仄平平仄平仄韻
倦客最蕭索　醉倚斜橋穿柳綫　還似汴堤虹梁橫水面　看浪颭春燈　舟下如箭　此行重見　嘆故友難逢
仄仄仄平仄句仄仄平平平仄仄韻平仄仄平平平平仄仄韻仄仄仄平平句平仄平仄韻仄平平仄韻仄仄仄平平句
羈思空亂　兩眉愁　向誰舒展
平仄平仄韻仄平平讀仄平平仄韻

