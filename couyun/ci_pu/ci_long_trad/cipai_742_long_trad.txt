望海潮
定格
柳永
東南形勝　江吳都會　錢塘自古繁華　烟柳畫橋　風簾翠幕　參差十萬人家　雲樹繞堤沙　怒濤卷霜雪
平平平仄句平平中仄句平平仄仄平平韻平仄仄平句平平仄仄句平平仄仄平平韻平仄仄平平韻仄平仄平仄句
天塹無涯　市列珠璣　戶盈羅綺競豪奢
平仄平平韻仄仄平平句仄平平仄仄平平韻
重湖疊巘清嘉　有三秋桂子　十里荷花　羌管弄晴　菱歌泛夜　嬉嬉釣叟蓮娃　千騎擁高牙
平平仄仄平平韻仄平平仄仄句中仄平平韻平仄仄平句平平仄仄句平平仄仄平平韻平仄仄平平韻
乘醉聽簫鼓　吟賞烟霞　異日圖將好景　歸去鳳池夸
仄仄平中仄句平仄平平韻中仄平平仄仄句平仄仄平平韻

格二
格二
秦觀
梅英疏淡　冰澌溶泄　東風暗換年華　金谷俊遊　銅駝巷陌　新晴細履平沙　長記誤隨車　正絮翻蝶舞
平平平仄句平平中仄句平平仄仄平平韻平仄仄平句平平仄仄句平平仄仄平平韻平仄仄平平韻仄仄平仄仄句
芳思交加　柳下桃蹊　亂分春色到人家
平仄平平韻仄仄平平句仄平平仄仄平平韻
西園夜飲鳴笳　有華燈礙月　飛蓋妨花　蘭苑未空　行人漸老　重來是事堪嗟　烟暝酒旗斜
平平仄仄平平韻仄平平仄仄句中仄平平韻平仄仄平句平平仄仄句平平仄仄平平韻平仄仄平平韻
但倚樓極目　時見栖鴉　無奈歸心　暗隨流水到天涯
仄仄平中仄句平仄平平韻平仄平平句仄平平仄仄平平韻

