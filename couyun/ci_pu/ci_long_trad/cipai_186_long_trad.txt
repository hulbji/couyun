少年遊
定格
柳永
參差烟樹霸陵橋　風物盡前朝　衰楊古柳　幾經攀折　憔悴楚宮腰
中平中仄仄平平韻中仄仄平平韻中平中仄句中平中仄句中仄仄平平韻
夕陽閑淡秋光老　離思滿蘅皋　一曲陽關　斷腸聲盡　獨自凭蘭橈
中平中仄平平仄句中仄仄平平韻中仄平平句中平中仄句中仄仄平平韻

格二
別格一
蘇軾
去年相送　餘杭門外　飛雪似楊花　今年春盡　楊花似雪　猶不見還家
仄平平仄句平平平仄句平仄仄平平韻平平平仄句平平仄仄句平仄仄平平韻
對酒卷簾邀明月　風露透窗紗　恰似姮娥憐雙燕　分明照　畫梁斜
仄仄仄平平平仄句平仄仄平平韻仄仄平平平平仄句平平仄讀仄平平韻

格三
別格二
周邦彥
幷刀如水　吳鹽勝雪　纖指破新橙　錦幄初温　獸香不斷　相對坐調笙
平平平仄句平平仄仄句平仄仄平平韻仄仄平平句仄平中仄句中仄仄平平韻
低聲問　向誰行宿　城上已三更　馬滑霜濃　不如休去　直是少人行
平平仄句仄平平仄句平仄仄平平韻仄仄平平句仄平中仄句中仄仄平平韻

格四
別格三
姜夔
雙螺未合　雙蛾先斂　家在碧雲西　別母情懷　隨郎滋味　桃葉渡江時
平平仄仄句平平平仄句平仄仄平平韻仄仄平平句平平平仄句平仄仄平平韻
扁舟載了匆匆去　今夜泊前溪　楊柳津頭　梨花墻外　心事兩人知
平平仄仄平平仄句平仄仄平平韻平仄平平句平平平仄句平仄仄平平韻

