錦堂春慢
定格
司馬光
紅日遲遲　虛廊影轉　槐陰迤邐西斜　彩筆工夫　難狀晚景烟霞　蝶尙不知春去　漫繞幽砌尋花
平仄平平句平平仄仄句平平仄仄平平韻仄仄平平句平仄仄仄平平韻仄仄仄平平仄句仄仄平仄平平韻
奈猛風過後　縱有殘紅　飛向誰家
仄仄平仄仄句仄仄平平句平仄平平韻
始知靑春無價　嘆飄零宦路　荏苒年華　今日笙歌叢裏　特地咨嗟　席上靑衫濕透　算感舊
仄平平平平仄句仄平平仄仄句仄仄平平韻平仄平平平仄句仄仄平平韻仄仄平平仄仄句仄仄仄讀
何止琵琶　怎不教人易老　多少離愁　散在天涯
平仄平平韻仄仄平平仄仄句平仄平平句仄仄平平韻

