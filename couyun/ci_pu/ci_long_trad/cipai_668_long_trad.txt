齊天樂
定格
姜夔
庾郎先自吟愁賦　凄凄更聞私語　露濕銅鋪　苔侵石井　都是曾聽伊處　哀音似訴　正思婦無眠
仄平平仄平平仄句平平仄平平仄韻仄仄平平句平平仄仄句平仄平平平仄韻平平仄仄韻仄平仄平平句
起尋機杼　曲曲屛山　夜凉獨自甚情緒
仄平平仄韻仄仄平平句仄平中仄仄平仄韻
西窗又吹暗雨　為誰頻斷續　相和砧杵　候館迎秋　離宮弔月　別有傷心無數　豳詩漫與　笑籬落呼燈
平平平仄仄仄句仄平平仄仄句平仄平仄韻仄仄平平句平平仄仄句中仄平平中仄韻平平仄仄韻仄中仄平平句
世間兒女　寫入琴絲　一聲聲更苦
仄平平仄韻仄仄平平句仄平平仄仄韻

