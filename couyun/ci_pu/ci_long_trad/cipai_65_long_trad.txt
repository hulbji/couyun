江城子
定格
牛嶠
鵁鶄飛起郡城東　碧江空　半灘風　越王宮殿　蘋葉藕花中　簾卷水樓魚浪起　千片雪　雨濛濛
中平中仄仄平平韻仄平平韻仄平平韻中平中仄句中仄仄平平韻中仄中平平仄仄句平仄仄句仄平平韻

格二
格二
歐陽炯
晚日金陵岸草平　落霞明　水無情　六代繁華　暗逐逝波聲　空有姑蘇臺上月　如西子鏡　照江城
仄仄平平仄仄平韻仄平平韻仄平平韻仄仄平平句中仄仄平平韻中仄中平平仄仄句平平仄仄句仄平平韻

格三
雙調
蘇軾
十年生死兩茫茫　不思量　自難忘　千里孤墳　無處話凄凉　縱使相逢應不識　塵滿面　鬢如霜
中平中仄仄平平韻仄平平韻仄平平韻中仄平平句中仄仄平平韻中仄中平平仄仄句平仄仄句仄平平韻
夜來幽夢忽還鄉　小軒窗　正梳妝　相顧無言　惟有淚千行　料得年年腸斷處　明月夜　短松岡
中平中仄仄平平韻仄平平韻仄平平韻中仄平平句中仄仄平平韻中仄中平平仄仄句平仄仄句仄平平韻

