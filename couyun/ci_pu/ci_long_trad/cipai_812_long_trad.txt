戚氏
定格
柳永
晚秋天　一霎微雨灑庭軒　檻菊蕭疏　井梧零亂　惹殘烟　凄然　望江關　飛雲黯淡夕陽間
仄平平韻仄仄平仄仄平平韻仄仄平平句仄平平仄叶仄平平韻平平韻仄平平韻平平仄仄仄平平韻
當時宋玉悲感　向此臨水與登山　遠道迢遞　行人凄楚　倦聽隴水潺湲　正蟬吟敗葉　蛩響衰草
平平仄仄平仄句仄仄平仄仄平平韻仄仄平仄句平平平仄句仄平仄仄平平韻仄平平仄仄句平仄平仄句
相應喧喧
平仄平平韻
孤館　度日如年　風露漸變　悄悄至更闌　長天凈　絳河清淺　皓月嬋娟　思綿綿　夜永對景
平仄叶仄仄平平韻平仄仄仄叶仄仄仄平平韻平平仄句仄平平仄叶仄仄平平韻仄平平韻仄仄仄仄句
那堪屈指　暗想從前　未名未祿　綺陌紅樓　往往經歲遷延
平平仄仄句仄仄平平韻仄平仄仄句仄仄平平句仄仄平仄平平韻
帝里風光好　當年少日　暮宴朝歡　況有狂朋怪侶　遇當歌對酒競畱連　別來迅景如梭　舊遊似夢
仄仄平平仄句平平仄仄句仄仄平平韻仄仄平平仄仄句仄平平仄仄仄平平韻仄平仄仄平平句仄平仄仄句
烟水程何限　念利名　憔悴長縈絆　追往事　空慘愁顔　漏箭移　稍覺輕寒　漸嗚咽畫角數聲殘
平仄平平仄叶仄仄平讀平仄平平仄叶平仄仄讀平仄平平韻仄仄平讀仄仄平平韻仄平仄仄仄仄平平韻
對閑窗畔　停燈向曉　抱影無眠
仄平平仄叶平平仄仄句仄仄平平韻

