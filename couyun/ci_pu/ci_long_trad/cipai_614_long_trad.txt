念奴嬌
定格
蘇軾
凭高眺遠　見長空萬里　雲無畱迹　桂魄飛來光射處　冷浸一天秋碧　玉宇瓊樓　乘鸞來去
中平中仄句仄平中中仄句中平平仄韻中仄中平平仄仄句中仄中平平仄韻中仄平平句中平中仄句
人在清凉國　江山如畫　望中烟樹歷歷
中仄平平仄韻中平中仄句仄平平仄中仄韻
我醉拍手狂歌　舉杯邀月　對影成三客　起舞徘徊風露下　今夕不知何夕　便欲乘風　翻然歸去
中仄中仄平平句中平中仄句中仄平平仄韻中仄中平平仄仄句中仄中平平仄韻中仄平平句中平中仄句
何用騎鵬翼　水晶宮裏　一聲吹斷橫笛
中仄平平仄韻中平平仄句仄平平仄平仄韻

格二
變格一
蘇軾
大江東去　浪淘盡　千古風流人物　故壘西邊　人道是　三國周郎赤壁　亂石崩雲　驚濤裂岸
仄平平仄句仄平仄讀平仄平平平仄韻仄仄平平句平仄仄讀平仄平平仄仄韻仄仄平平句平平仄仄句
卷起千堆雪　江山如畫　一時多少豪傑
中仄平平仄韻平平平仄句仄中平仄平仄韻
遙想公瑾當年　小喬初嫁了　雄姿英發　羽扇綸巾　談笑間　強虜灰飛烟滅　故國神遊　多情應笑我
中仄中仄平平句仄平平仄仄句平平平仄韻仄仄平平句平仄仄讀中仄平平平仄韻仄仄平平句中平中仄仄句
早生華髮　人間如夢　一尊還酹江月
仄平平仄韻中平平仄句仄平平仄平仄韻

格三
平韻格
葉夢得
洞庭波冷　望冰輪初轉　滄海沉沉　萬頃孤光雲陣卷　長笛吹破層陰　洶涌三江　銀濤無際
仄平平仄句仄平平平仄句平仄平平韻仄仄平平平仄仄句平仄平仄平平韻仄仄平平句平平平仄句
遙帶五湖深　酒闌歌罷　至今鼉怒龍吟
平仄仄平平韻仄平平仄句仄平平仄平平韻
回首江海平生　漂流容易散　佳會難尋　縹緲高城風露爽　獨倚危檻重臨　醉倒清尊　姮娥應笑
平仄平仄平平句平平平仄仄句平仄平平韻仄仄平平平仄仄句仄仄平仄平平韻仄仄平平句平平平仄句
猶有向來心　廣寒宮殿　為予聊借瓊林
平仄仄平平韻仄平平仄句仄平平仄平平韻

