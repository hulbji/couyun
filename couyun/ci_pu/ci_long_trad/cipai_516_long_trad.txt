水調歌頭
定格
蘇舜欽
瀟灑太湖岸　淡佇洞庭山　魚龍隱處烟霧　深鎖渺彌間　方念陶朱張翰　忽有扁舟急槳　撇浪載鱸還
中仄仄平仄句中仄仄平平韻中平中仄平中句中仄仄平平韻中仄平平中仄句中仄平平中仄句中仄仄平平韻
落日暴風雨　歸路繞汀灣
中仄仄平仄句中仄仄平平韻
丈夫志　當景盛　恥疏閑　壯年何事　憔悴華髮改朱顔　擬借寒潭垂釣　又恐相猜鷗鳥　不肯傍靑綸
中中中句中中仄句仄平平韻中平中仄句平中平仄仄平平韻中仄平平中仄句中仄平平中仄句中仄仄平平韻
刺棹穿蘆荻　無語看波瀾
中仄中平仄句中仄仄平平韻

格二
夾叶仄韻格
蘇軾
明月幾時有　把酒問靑天　　不知天上宮闕　今夕是何年　我欲乘風歸去　　又恐瓊樓玉宇
中仄仄平仄句中仄仄平平平韻中平中仄平中句中仄仄平平韻中仄平平中仄仄韻中仄平平中仄韻
高處不勝寒　　起舞弄清影　何似在人間
中仄仄平平平韻中仄仄平仄句中仄仄平平韻
轉朱閣　低綺戶　照無眠　不應有恨　何事長向別時圓　人有悲歡離合　　　月有陰晴圓缺
中中中句中中仄句仄平平韻中平中仄句平中平仄仄平平韻中仄平平中仄換仄韻中仄平平中仄韻
此事古難全　　但願人長久　千里共嬋娟
中仄仄平平平韻中仄中平仄句中仄仄平平韻

格三
平仄韻通叶格
賀鑄
南國本蕭灑　六代浸豪奢　臺城遊冶　擘箋能賦屬宮娃　雲觀登臨清夏　璧月畱連長夜　吟醉送年華
中仄仄平仄叶中仄仄平平韻中平中仄叶平中中仄仄平平韻中仄平平中仄叶中仄平平中仄叶中仄仄平平韻
回首飛鴛瓦　卻羨井中蛙
中仄仄平仄叶中仄仄平平韻
訪烏衣　成白社　不容車　舊時王謝　堂前雙燕過誰家　樓外河橫斗挂　淮上潮平霜下　檣影落寒沙
中中中句中中仄叶仄平平韻中平中仄叶平中平仄仄平平韻中仄平平中仄叶中仄平平中仄叶中仄仄平平韻
商女篷窗罅　猶唱後庭花
中仄中平仄叶中仄仄平平韻

