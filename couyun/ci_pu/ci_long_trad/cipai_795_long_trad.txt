蘭陵王
定格
周邦彥
柳陰直　烟裏絲絲弄碧　隋堤上　曾見幾番　拂水飄綿送行色　登臨望故國　誰識　京華倦客
仄平仄韻平仄平平仄仄韻平平仄句平仄仄平句仄仄平平仄平仄韻平平仄仄仄韻平仄韻平平仄仄韻
長亭路　年去歲來　應折柔條過千尺
平平仄句平仄仄平句平仄平平仄平仄韻
閑尋舊蹤迹　又酒趁哀弦　燈照離席　梨花楡火催寒食　愁一箭風快　半篙波暖　回頭迢遞便數驛
平平仄平仄韻仄仄仄平平句平仄平仄韻平平平仄平平仄韻平仄仄平仄句仄平平仄句平平平仄仄仄仄韻
望人在天北
仄平仄平仄韻
凄惻　恨堆積　漸別浦縈回　津堠岑寂　斜陽冉冉春無極　念月榭攜手　露橋聞笛　沉思前事
平仄韻仄平仄韻仄仄仄平平句平仄平仄韻平平仄仄平平仄韻仄仄仄平仄句仄平平仄韻平平平仄句
似夢裏　淚暗滴
仄仄仄句仄仄仄韻

格二
變格（上、去聲韻）
劉辰翁
送春去　春去人間無路　秋千外　芳草連天　誰遣風沙暗南浦　依依甚意緒　漫憶海門飛絮
仄平仄韻平仄平平平仄韻平平仄句平仄平平句平仄平平仄平仄韻平平仄仄仄韻仄仄仄平平仄韻
亂鴉過　斗轉城荒　不見來時試燈處
仄平仄句仄仄平平句仄仄平平仄平仄韻
春去　最誰苦　但箭雁沉邊　梁燕無主　杜鵑聲裏長門暮　想玉樹凋土　淚盤如露　咸陽送客屢回顧
平仄韻仄平仄韻仄仄仄平平句平仄平仄韻仄平平仄平平仄韻仄仄仄平仄句仄平平仄韻平平仄仄仄平仄韻
斜日未能度
平仄仄平仄韻
春去　尙來否　正江令恨別　庾信愁賦　蘇堤盡日風和雨　嘆神遊故國　花記前度　人生流落
平仄韻仄平仄韻仄平仄仄仄句仄仄平仄韻平平仄仄平平仄韻仄平平仄仄句平仄平仄韻平平平仄句
顧孺子　共夜語
仄仄仄句仄仄仄韻

