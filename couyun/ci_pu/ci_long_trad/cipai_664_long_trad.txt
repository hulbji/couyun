憶舊遊
定格
周邦彥
記愁橫淺黛　淚洗紅鉛　門掩秋宵　墜葉驚離思　聽寒螿夜泣　亂雨蕭蕭　鳳釵半脫雲鬢　窗影燭花搖
仄平平仄仄句仄仄平平句平仄平平韻仄仄平平仄句仄平平仄仄句仄仄平平韻仄平仄仄平仄句平仄仄平平韻
漸暗竹敲凉　疏螢照曉　兩地魂銷
仄仄仄平平句平平仄仄句仄仄平平韻
迢迢　問音信　道徑底花陰　時認鳴鑣　也擬臨朱戶　嘆因郎憔悴　羞見郎招　舊巢更有新燕
平平韻仄平仄句仄仄仄平平句平仄平平韻仄仄平平仄句仄平平平仄句平仄平平韻仄平仄仄平仄句
楊柳拂河橋　但滿眼京塵　東風竟日吹露桃
平仄仄平平韻仄仄仄平平句平平仄仄平仄平韻

格二
變格一
吳文英
送人猶未苦　苦送春隨人去天涯　片紅都飛盡　正陰陰潤綠　暗裏啼鴉　賦情頓雪雙鬢　飛夢逐塵沙
仄平平仄仄句仄仄平平平仄平平韻仄仄平平仄句仄平平仄仄句仄仄平平韻仄平仄仄平仄句平仄仄平平韻
嘆病渴凄凉　分香瘦減　兩地看花
仄仄仄平平句平平仄仄句仄仄平平韻
西湖斷橋路　想繫馬垂楊　依舊欹斜　葵麥迷烟處　問離巢孤燕　飛過誰家　故人為寫深怨
平平仄平仄句仄仄仄平平句平仄平平韻仄仄平平仄句仄平平平仄句平仄平平韻仄平仄仄平仄句
空壁掃秋蛇　但醉上吳臺　殘陽草色歸思賒
平仄仄平平韻仄仄仄平平句平平仄仄平仄平韻

格三
變格二
劉將孫
正落花時節　憔悴東風　綠滿愁痕　悄客夢　驚呼伴侶　斷鴻有約　回泊歸雲　江空共道惆悵
仄平平仄仄句仄仄平平句平仄平平韻仄仄仄讀平平仄仄句仄平仄仄句仄仄平平韻仄平仄仄平仄句
夜雨隔篷聞　盡世外縱橫　人間恩怨　細酌重論
平仄仄平平韻仄仄仄平平句平平仄仄句仄仄平平韻
嘆他鄉異縣　渺舊雨新知　歷落情眞　匆匆那忍別　料當君思我　我亦思君　人生自非麋鹿
仄平平仄仄句仄仄仄平平句平仄平平韻仄仄平平仄句仄平平平仄句平仄平平韻仄平仄仄平仄句
無計久同群　此去重銷魂　黃昏細雨人閉門
平仄仄平平韻仄仄仄平平韻平平仄仄平仄平韻

