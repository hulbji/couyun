雨霖鈴
定格
柳永
寒蟬凄切　對長亭晚　驟雨初歇　都門帳飲無緒　方畱戀處　蘭舟催發　執手相看淚眼　竟無語凝噎
平平平仄韻仄平平仄句仄仄平仄韻平平仄仄平仄句平平仄仄句平平平仄韻仄仄平平仄仄句仄平仄平仄韻
念去去　千里烟波　暮靄沉沉楚天闊
仄仄仄讀平仄平平句仄仄平平仄平仄韻
多情自古傷離別　更那堪　冷落清秋節　今宵酒醒何處　楊柳岸　曉風殘月　此去經年　應是
平平仄仄平平仄韻仄平平讀仄仄平平仄韻平平仄仄平仄句平仄仄讀仄平平仄韻仄仄平平句平仄讀
良辰好景虛設　便縱有　千種風情　更與何人説
平平仄仄平仄韻仄仄仄讀平仄平平句仄仄平平仄韻

