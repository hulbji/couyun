雪梅香
定格
柳永
景蕭索　危樓獨立面晴空　動悲秋情緒　當時宋玉應同　漁市孤烟裊寒碧　水村殘葉舞愁紅
仄平仄句平平仄仄仄平平韻仄平平平仄句平平仄仄平平韻中仄平平仄平仄句仄平平仄仄平平韻
楚天闊　浪浸斜陽　千里溶溶
仄平仄句仄仄平平句平仄平平韻
臨風　想佳麗　別後愁顔　鎮斂眉峰　可惜當年　頓乖雨迹雲蹤　雅態姸姿正歡洽　落花流水忽西東
平平韻仄平仄句仄仄平平句仄仄平平韻仄仄平平句仄平仄仄平平韻中仄平平仄平仄句仄平平仄仄平平韻
無聊意　盡把相思　分付征鴻
平平仄句仄仄平平句平仄平平韻

