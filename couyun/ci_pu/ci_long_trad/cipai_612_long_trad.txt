定風波
長調
柳永
自春來　慘綠愁紅　芳心是事可可　日上花梢　鶯穿柳帶　猶壓香衾臥　暖酥消　膩雲嚲　終日厭厭倦梳裹
仄平平讀仄仄平平句平平仄仄仄仄韻仄仄平平句平平仄仄句平仄平平仄韻仄平平句仄平仄韻平仄平平仄平仄韻
無那　恨薄情一去　音書無个
平仄韻仄仄平仄仄句平平平仄韻
早知恁麽　悔當初　不把雕鞍鎖　向雞窗只與　蠻箋象管　拘束教吟課　鎮相隨　莫拋躲　針綫閑拈伴伊坐
仄平仄仄韻仄平平讀仄仄平平仄韻仄平平仄仄句平平仄仄句平仄平平仄韻仄平平句仄平仄韻平仄平平仄平仄韻
和我　免使年少　光陰虛過
平仄韻仄仄平仄句平平平仄韻

