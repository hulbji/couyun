采桑子
格一
馮延巳
花前失卻遊春侶　獨自尋芳　滿目悲凉　縱有笙歌亦斷腸
中平中仄平平仄句中仄平平韻中仄平平韻中仄平平中仄平韻
林間戲蝶簾間燕　各自雙雙　忍更思量　綠樹靑苔半夕陽
中平中仄平平仄句中仄平平韻中仄平平韻中仄平平中仄平韻

格二
格二（添字）
李清照
窗前誰種芭蕉樹　陰滿中庭　陰滿中庭　葉葉心心　舒卷有餘情
中平中仄平平仄句中仄平平韻中仄平平疊中仄平平句中仄仄平平韻
傷心枕上三更雨　點滴凄清　點滴凄清　愁損離人　不慣起來聽
中平中仄平平仄句中仄平平韻中仄平平疊中仄平平句中仄仄平平韻

