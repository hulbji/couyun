滿江紅
定格
柳永
暮雨初收　長川靜　征帆夜落　臨島嶼　蓼烟疏淡　葦風蕭索　幾許漁人飛短艇　盡載燈火歸村落
中仄平平句平中仄讀中平中仄韻平仄仄讀仄平平仄句仄平中仄韻中仄中平平仄仄句中平中仄平平仄韻
遣行客　當此念回程　傷漂泊
中中中讀中仄仄平平句平平仄韻
桐江好　烟漠漠　波似染　山如削　繞嚴陵灘畔　鷺飛魚躍　遊宦區區成底事　平生況有雲泉約
中中仄句平仄仄韻平仄仄句平平仄韻仄平平中仄句仄平平仄韻中仄中平平仄仄句中平中仄平平仄韻
歸去來　一曲仲宣吟　從軍樂
中中中讀中仄仄平平句平平仄韻

格二
變格
蘇軾
江漢西來　高樓下　葡萄深碧　猶自帶　岷峨雪浪　錦江春色　君是南山遺愛守　我為劍外思歸客
中仄平平句平中仄讀中平中仄韻平仄仄讀仄平平仄句仄平中仄韻中仄中平平仄仄句中平中仄平平仄韻
對此間　風物豈無情　殷勤説
中中中讀中仄仄平平句平平仄韻
江表傳　君休讀　狂處士　眞堪惜　空洲對鸚鵡　葦花蕭瑟　不獨笑書生爭底事　曹公黃祖俱飄忽
中中仄句平仄仄韻平仄仄句平平仄韻平平仄平仄句仄平平仄韻仄中仄中平平仄仄句中平中仄平平仄韻
願使君　還賦謫仙詩　追黃鶴
中中中讀中仄仄平平句平平仄韻

格三
平韻格
姜夔
仙姥來時　正一望　千頃翠瀾　旌旗共　亂雲俱下　依約前山　命駕群龍金作軛　相從諸娣玉為冠
平仄平平句中仄仄讀平仄仄平韻平中仄讀仄平平仄句中仄平平韻中仄平平平仄仄句中平平仄仄平平韻
向夜深　風定悄無人　聞佩環
仄中平讀中仄仄平平句平仄平韻
神奇處　君試看　奠淮右　阻江南　遣六丁雷電　別守東關　卻笑英雄無好手　一篙春水走曹瞞
平中仄句平仄平韻中中仄句仄平平韻仄仄平平仄句中仄平平韻中仄中平平仄仄句中平平仄仄平平韻
又怎知　人在小紅樓　簾影間
仄中平讀中仄仄平平句平仄平韻

