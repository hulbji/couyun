南歌子
單調二十三字，五句三平韻
溫庭筠
手裏金鸚鵡　胸前繡鳳凰　偷眼暗形相　不如從嫁與　作鴛鴦
仄仄平平仄句平平仄仄平韻平仄仄平平韻仄平平仄仄句仄平平韻

格二
單調二十六字，五句三平韻
張泌
錦薦紅鸂鶒　羅衣繡鳳凰　綺疏飄雪北風狂　簾幕晝垂無事　鬱金香
仄仄平平仄句平平仄仄平韻中平中仄仄平平韻平仄仄平平仄句仄平平韻

格三
雙調五十二字，前後段各四句、三平韻
毛熙震
惹恨還添恨　牽腸即斷腸　凝情不語一枝芳　獨映畫簾閒立　繡衣香
中中平中仄句平平中仄平韻中平中仄仄平平韻中仄中平中仄讀仄平平韻
暗想為雲女　應憐傅粉郎　晚來輕步出閨房　髻慢釵橫無力　縱倡狂
中仄平平仄句平平仄仄平韻中平中仄仄平平韻中仄中平中仄讀仄平平韻

格四
雙調五十二字，前後段各四句、三平韻
辛棄疾
散髮披襟處　浮瓜沉李時　涓涓流水細侵階　鑿箇池兒　喚箇月兒來
仄仄平平仄句平平平仄平韻平平平仄仄平平韻仄仄平平讀仄仄仄平平韻
畫棟頻搖動　紅蕖盡倒開　鬭勻紅粉照香腮　有箇人兒　把箇鏡兒猜
仄仄平平仄句平平仄仄平韻仄平平仄仄平平韻仄仄平平讀仄仄仄平平韻

格五
雙調五十三字，前後段各四句、三平韻
《花草粹編》無名氏
夕露霑芳草　斜陽帶遠邨　幾聲殘角起譙門　撩亂棲鴉　飛舞鬧黃昏
仄仄平平仄句平平仄仄平韻仄平平仄仄平平韻平仄平平讀平仄仄平平韻
天共高城遠　香餘繡被溫　客程常是可銷魂　怎向人心頭　橫著箇人人
平仄平平仄句平平仄仄平韻仄平平仄仄平平韻仄仄平平平讀平仄仄平平韻

格六
雙調五十四字，前後段各四句、三平韻
周邦彥
膩頸凝酥白　輕衫淡粉紅　碧油凉氣透簾櫳　指點庭花低映　雲母屏風
中仄平平仄句平平仄仄平韻中平平仄仄平平韻中仄中平平仄讀中仄平平韻
恨逐瑤琴寫　書勞玉指封　等閒贏得瘦儀容　何事不教雲雨　略下巫峰
中仄平平仄句平平仄仄平韻中平平仄仄平平韻中仄中平平仄讀中仄平平韻

格七
雙調五十二字，前後段各四句、三仄韻
石孝友
春淺梅紅小　山寒嵐翠薄　斜風吹雨入簾幕　夢覺西樓　嗚咽數聲角
平中平中仄句平平中仄仄韻平平平仄仄平仄韻仄仄平平讀平仄仄平仄韻
歌酒工夫嬾　別離情緒惡　舞衫寬盡不堪著　若比那回　相見更消削
平仄平中中句仄平中仄仄韻中平平仄仄平仄韻仄仄中平讀平仄仄平仄韻

