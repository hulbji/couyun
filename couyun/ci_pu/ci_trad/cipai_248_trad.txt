金錯刀
雙調五十四字，前後段各五句、三平韻
馮延巳
雙玉斗　百瓊壺　佳人歡飲笑喧呼　麒麟欲畫時難偶　鷗鷺何猜興不孤
中中中句仄平平韻平平平仄中平平韻中平仄仄平平仄句平仄平平仄仄平韻
歌婉轉　醉模糊　高燒銀燭卧流蘇　只銷幾覺懵騰睡　身外功名任有無
平仄仄句仄平平韻平平中仄中平平韻中平中仄平平仄句中仄平平仄仄平韻

格二
雙調五十四字，前後段各五句，三平韻、一叶韻
馮延巳
日融融　草芊芊　黃鶯求友啼林前　柳條裊裊拖金線　花蕊茸茸簇錦氈
仄平平句仄平平韻平平平仄平平平韻仄平仄仄平平仄叶平仄平平仄仄平韻
鳩逐婦　燕穿簾　狂蜂浪蝶相翩翩　春光堪賞還堪翫　惱殺東風悞少年
平仄仄句仄平平韻平平仄仄平平平韻平平平仄平平仄叶仄仄平平仄仄平韻

格三
雙調五十四字，前後段各五句，三仄韻、一疊韻
葉李
余歸路　君來路　天理昭昭胡不悟　公田關子竟何如　子細思量真自誤
平平仄韻平平仄疊平仄平平平仄仄韻平平平仄仄平平句仄仄平平平仄仄韻
雷州戶　崖州戶　人生會有相逢處　客中邂逅乏蒸羊　聊贈一篇長短句
平平仄韻平平仄疊平平仄仄平平仄韻仄平仄仄仄平平句平仄仄平平仄仄韻

