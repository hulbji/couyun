離亭宴
雙調七十七字，前後段各六句、五仄韻
張先
捧黃封詔卷　隨處是　離亭別宴　紅翠成輪歌未遍　早已恨　野橋風便　此去濟南非久　惟有鳳池鸞殿
仄平平仄仄韻平仄仄讀平平仄仄韻平仄平平平仄仄韻仄仄仄讀仄平平仄韻仄仄仄平平仄句平仄仄平平仄韻
三月花飛幾片　又減却　芳菲過半　千里恩深雲海淺　民愛比　春流不斷　更上玉樓西望　雁與征帆俱遠
平仄平平仄仄韻仄仄仄讀平平仄仄韻平仄平平平仄仄韻平仄仄讀平平仄仄韻仄仄仄平平仄句仄仄平平平仄韻

格二
雙調七十二字，前後段各六句、四仄韻
張昇
一帶江山如畫　風物向秋瀟灑　水浸碧天何處斷　翠色冷光相射　蓼岸荻花洲　隱映竹籬茅舍
中仄平平中仄韻平中仄平平仄韻中仄中平平中仄句仄仄中平平仄韻仄仄仄平平句中中仄平平仄韻
天際客帆高掛　門外酒旗低亞　多少六朝興廢事　盡入漁樵閒話　悵望倚危闌　紅日無言西下
平仄中平平仄韻中中仄平平仄韻中仄中平平中仄句仄仄平平平仄韻仄仄仄平平句平中中平平仄韻

