引駕行
雙調五十二字，前段四句兩仄韻，後段六句四仄韻
晁補之
梅梢瓊綻　東風次第開桃李　痛年年　好風景　無事對花垂淚
平平平仄句平平仄仄平平仄韻仄平平讀仄平仄句平仄仄平平仄韻
園裏　舊賞處幽葩　柔條一一動芳意　恨心事　春來間阻　憶年時　把羅袂　雅戲
平仄韻仄仄仄平平句平平仄仄仄平仄韻仄平仄讀平平仄仄句仄平平讀仄平仄韻仄仄韻

格二
雙調一百字，前段十句六仄韻，後段十句五仄韻
柳永
虹收殘雨　蟬嘶敗柳長堤暮　背都門　動銷黯　西風片帆輕舉　愁睹　泛畫鷁翩翩　靈鼉隱隱下前浦
平平平仄句平平仄仄平平仄韻仄平平讀仄平仄句平中仄平平仄韻平仄韻仄仄仄平平句平平中仄仄平仄韻
忍回首　佳人漸遠　想高城　隔煙樹　幾許
仄中仄讀平平仄仄句仄平平讀仄中仄韻中仄韻
秦樓晝永　謝閣連宵奇遇　算贈笑千金　酬歌百琲　盡成輕負　南顧　念吳邦越國　風煙蕭索在何處
平平仄仄句仄仄平平平仄韻仄仄仄平平句平平仄仄句仄平平仄韻中仄韻仄平平中仄句平平平仄仄平仄韻
獨自箇　千山萬水　指天涯去
仄仄仄讀平平仄仄句仄平平仄韻

格三
雙調一百字，前段十句六仄韻，後段十句五仄韻
晁補之
春雲輕鎖　春風乍扇園林曉　掃華堂　正桃李芳時　誕辰還到　年少　記絳蠟光搖　金猊香鬱寶妝了
平平平仄句平平仄仄平平仄韻仄平平讀仄平仄平平句仄平平仄韻平仄韻仄仄仄平平句平平平仄仄平仄韻
驟駿馬　天街向晚　喜同車　咏窈窕　多少
仄仄仄讀平平仄仄句仄平平讀仄仄仄韻平仄韻
盧家壼范　杜曲家聲榮耀　慶德耀齊眉　馮唐白首　鎮同歡笑　縹緲　待琅函深討　芝田高隱去偕老
平平仄仄句仄仄平平平仄韻仄仄仄平平句平平仄仄句仄平平仄韻仄仄韻仄平平平仄句平平平仄仄平仄韻
自別有　壺中永日　比人間好
仄仄仄讀平平仄仄句仄平平仄韻

格四
雙調一百二十五字，前段十五句七平韻，後段十句五平韻
柳永
紅塵紫陌　斜陽暮草長安道　是離人　斷魂處　迢迢匹馬西征　新晴　韶光明媚　輕煙淡薄和氣暖
平平仄仄句平平仄仄平平仄句仄平平讀仄平仄句平平仄仄平平韻平平韻平平平仄句平平仄仄平仄仄句
望花邨　路隱映　搖鞭時過長亭　愁生　傷鳳城仙子　別來千里重行行　又記得臨歧　淚眼濕
仄平平讀仄仄仄句平平平仄平平韻平平韻平仄平平仄句仄平平仄仄平平韻仄仄仄平平句仄仄仄讀
蓮臉盈盈　銷凝
平仄平平韻平平韻
花朝月夕　最苦冷落銀屏　想媚容耿耿　無眠屈指　已算回程　相縈　空萬般思憶　爭如歸去睹傾城
平平仄仄句仄仄仄仄平平韻仄仄平仄仄句平平仄仄句仄仄平平韻平平韻平仄平平仄句平平平仄仄平平韻
向繡幃　深處並枕　說如此牽情
仄仄平讀平仄仄仄句仄平仄平平韻

