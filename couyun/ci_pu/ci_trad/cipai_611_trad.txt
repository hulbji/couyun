御帶花
雙調一百字，前段九句四仄韻，後段十句四仄韻
歐陽修
青春何處風光好　帝里偏愛元夕　萬重繒彩　搆一屏峰嶺　半空金碧　寶檠銀釭　耀絳幕　龍騰虎擲
平平平仄平平仄句仄仄平仄平仄韻仄平平仄句仄仄平平仄句仄平平仄韻仄仄平平句仄仄仄讀平平仄仄韻
沙堤遠　雕輪繡轂　爭走五侯宅
平平仄讀平平仄仄句平仄仄平仄韻
雍雍熙熙作晝　會樂府神姬　海洞仙客　曳香搖翠　稱執手行歌　錦街天陌　月淡寒輕　漸向曉
平平平平仄仄句仄仄仄平平句仄仄平仄韻仄平平仄句仄仄仄平平句仄平平仄韻仄仄平平句仄仄仄讀
漏聲寂寂　當年少　狂心未已　不醉怎歸得
仄平仄仄韻平平仄讀平平仄仄句仄仄仄平仄韻

