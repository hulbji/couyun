秋霽
雙調一百五字，前段十句六仄韻，後段十一句四仄韻
史達祖
江水蒼蒼　望倦柳愁荷　共感秋色　廢閣先凉　古簾空暮　雁程最嫌風力　故園信息　愛渠入眼南山碧
中仄平平句仄仄仄平平句仄仄平仄韻中仄平平句中平中仄句中平仄中平仄韻中平仄仄韻仄平中仄平平仄韻
念上國　誰是　膾鱸江漢未歸客
仄仄仄韻平仄讀仄平平仄仄平仄韻
還又歲晚　瘦骨臨風　夜聞秋聲　吹動岑寂　露蛩悲　清燈冷屋　繙書愁上鬢毛白　年少俊遊渾斷得
平中仄仄句仄仄平平句仄中平平句中中平仄韻仄平中讀平平中仄句平平中仄仄平仄韻中仄仄平平仄仄韻
但可憐處　無奈苒苒魂驚　采香南浦　翦梅煙驛
仄中平仄句中中仄仄平平句仄中平中句仄平平仄韻

格二
雙調一百五字，前段十一句六仄韻，後段十一句五仄韻
吳文英
一水盈盈　漢影隔遊塵　淨洗寒綠　秋沐平煙　日回西照　乍驚飲虹天北　綵蘭翠馥　錦雲直下花成屋
仄仄平平句仄仄仄平平句仄仄平仄韻平仄平平句仄平平仄句仄平仄平平仄韻仄平仄仄韻仄平仄仄平平仄韻
試縱目　空際醉來　風露跨黃鵠
仄仄仄韻平仄仄平句平仄仄平仄韻
追想縹緲　釣雪松江　恍然煙蓑　秋夢重續　問何如　臨池鱠玉　扁舟空檥洞庭宿　也勝飲湘然楚竹
平仄仄仄句仄仄平平句仄平平平句平仄平仄韻仄平平讀平平仄仄韻平平平仄仄平仄韻仄仄仄平平仄仄韻
夜久人悄　玉妃喚月歸來　掛笙聲裏　水宮六六
仄仄平仄句仄平仄仄平平句仄平平仄句仄平仄仄韻

格三
雙調一百五字，前段十一句五仄韻，後段十一句四仄韻
陳允平
千頃玻璃　送滿目斜陽　漸下林闃　題葉人歸　采菱舟散　望中水天一色　碾空桂魄　玉繩低轉雲無跡
平仄平平句仄仄仄平平句仄仄平仄韻平仄平平句仄平平仄句仄平仄平仄仄韻仄平仄仄韻仄平平仄平平仄韻
有素鷗　閒伴夜深　呼棹過環碧
仄仄平句平仄仄平句平仄仄平仄韻
相思萬里　頓隔嬋媛　幾回瑤臺　同駐鸞翼　對西風　憑誰問取　人間那得有今夕　應笑廣寒宮殿窄
平平仄仄句仄仄平平句仄平平平句平仄平仄韻仄平平讀平平仄仄句平平仄仄仄平仄韻平仄仄平平仄仄韻
露冷煙淡　還看數點殘星　兩行新雁　倚樓橫笛
仄仄平仄句平仄仄仄平平句仄平平仄句仄平平仄韻

格四
雙調一百三字，前段十句六仄韻，後段十句四仄韻
曾紆
木落山明　暮江碧　樓倚太虛寥廓　素手飛觴　釵頭笑取　金英滿浮桑落　鬢雲漫約　酒紅拂破香腮薄
仄仄平平句仄平仄句平仄仄平平仄韻仄仄平平句平平仄仄句平平仄平平仄韻仄平仄仄韻仄平仄仄平平仄韻
細細酌　簾外任教　月轉畫闌角
仄仄仄韻平仄仄平讀仄仄仄平仄韻
當年快意登臨　異鄉節物　難禁離索　故人遠　凌波何在　惟有殘英共寂寞　愁到斷腸無處著
平平仄仄平平句仄平仄仄句平平平仄韻仄平仄讀平平平仄句平仄平平仄仄仄韻平仄仄平平仄仄韻
寄寒香與　憑渠問訊佳時　弄粉吹花　為誰梳掠
仄平平仄句平平仄仄平平句仄仄平平句仄平平仄韻

