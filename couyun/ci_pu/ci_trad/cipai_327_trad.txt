金蕉葉
雙調六十二字，前後段各五句、四仄韻
柳永
厭厭夜飲平陽第　添銀燭　旋呼佳麗　巧笑難禁　豔歌無間聲相繼　準擬幕天席地
平平仄仄平平仄韻平平仄讀仄平平仄韻仄仄平平句仄平平仄平平仄韻仄仄仄平仄仄韻
金蕉葉泛金波霽　未更闌　已盡狂醉　就中有箇　風流暗向燈光底　惱遍兩行珠翠
平平仄仄平平仄韻仄平平讀仄仄平仄韻仄平仄仄句平平仄仄平平仄韻仄仄仄平平仄韻

格二
雙調四十八字，前後段各四句、四仄韻
袁去華
江楓半赤　雨初晴　雁空紺碧　愛籬落　黃花秀色　帶零露旋摘
平平仄仄韻中平中讀仄平仄仄韻仄中仄讀平平仄仄韻仄平中仄仄韻
向晚西風淡日　髮蕭蕭　任從帽側　更莫把　茱萸歎息　且更持大白
仄仄平平仄仄韻仄平平讀仄平仄仄韻仄中中讀平中仄仄韻仄中中仄仄韻

格三
雙調四十六字，前後段各四句、四仄韻
袁去華
行思坐憶　知他是　怎生過日　煩惱無千萬億　誚將做飯吃
平平仄仄韻平平仄讀仄平仄仄韻平仄平平仄仄韻仄平仄仄仄韻
舊日輕憐痛惜　却如今　怨深恨極　不覺長吁歎息　便直恁下得
仄仄平平仄仄韻仄平平讀仄平仄仄韻仄仄平平仄仄韻仄仄仄仄仄韻

格四
雙調四十六字，前後段各四句、三仄韻
蔣捷
雲褰翠幕　滿天星　碎珠迸索　孤蟾闌外照我　看看過轉角
平平仄仄韻仄平平讀仄平仄仄韻平平平仄仄仄句平平仄仄仄韻
酒醒寒砧正作　待眠來　夢魂怕惡　枕屏那更畫了　平沙斷雁落
仄仄平平仄仄韻仄平平讀仄平仄仄韻仄平仄仄仄仄句平平仄仄仄韻

