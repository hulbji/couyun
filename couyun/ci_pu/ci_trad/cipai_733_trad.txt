暗香疏影
雙調一百五字，前段九句五仄韻，後段九句四仄韻
張肎
冰肌瑩潔　更暗香零亂　淡籠晴雪　清瘦輕盈　悄悄嫩寒猶自怯　一枕羅浮夢醒　閒縱步　風搖瓊玦
平平仄仄韻仄仄平平仄句仄平平仄韻平仄平平句仄仄仄平平仄仄韻仄仄平平仄仄句平仄仄讀平平平仄韻
向記得　此際相逢　臨水半痕月
仄仄仄讀仄仄平平句平仄仄平仄韻
妖豔不同桃李　淩寒又不與　眾芳同歇　古驛人遙　東閣吟殘　忍與何郎輕別　粉痕輕點宮妝巧
平仄仄平平仄句平平仄仄仄讀仄平平仄韻仄仄平平句平仄平平句仄仄平平平仄韻仄平平仄平平仄句
怕葉底　青圓時節　問誰人　黃鶴樓頭　玉笛莫教吹徹
仄仄仄讀平平平仄韻仄平平讀平仄平平句仄仄仄平平仄韻

