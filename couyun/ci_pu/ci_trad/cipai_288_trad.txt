一斛珠
雙調五十七字，前後段各五句、四仄韻
（南唐）李煜
晚妝初過　沈檀輕注些兒箇　向人微露丁香顆　一曲清歌　暫引櫻桃破
中平中仄韻中平中仄平平仄韻中平中仄平平仄韻仄仄平平句中仄平平仄韻
羅袖裛殘殷色可　杯深旋被香醪涴　繡牀斜憑嬌無那　爛嚼紅茸　笑向檀郎唾
中仄中平平仄仄韻平平中仄平平仄韻仄平中仄平平仄韻仄仄平平句仄仄平平仄韻

格二
雙調五十七字，前後段各五句、四仄韻
張先
山圍畫障　風溪弄月清溶漾　玉樓苕館人相望　下若醲醅　競欲金釵當
中中中仄韻中平中仄平平仄韻中中中中平平仄韻中仄平平句中仄中中仄韻
使君勸醉青娥唱　分明仙曲雲中響　南園百卉千家賞　和氣兼來　不獨花枝上
中平中仄平中仄韻中平中仄平平仄韻中中中中平平仄韻中仄平平句中仄中中仄韻

格三
雙調五十七字，前後段各五句、四仄韻
周邦彥
茸金細弱　秋風嫩　桂花初著　蕊珠宮裏人難學　花染嬌荑　羞映翠雲幄
平平仄仄韻平平仄讀仄平平仄韻仄平平仄平平仄韻平仄平平句平仄仄平仄韻
清香不與蘭蓀約　一枝雲鬢巧梳掠　夜深輕撼薔薇索　香滿衣襟　月在鳳凰閣
平平仄仄平平仄韻仄平平仄仄平仄韻仄平平仄平平仄韻平仄平平句仄仄仄平仄韻

