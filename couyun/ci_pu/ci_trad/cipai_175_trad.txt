河瀆神
雙調四十九字，前段四句四平韻，後段四句四仄韻
溫庭筠
河上望叢祠　　廟前春雨來時　楚山無限鳥飛遲　蘭棹空傷別離
中仄仄平平平韻中中平中中平韻中平中仄仄平平韻中中中中中平韻
何處杜鵑啼不歇　　豔紅開盡如血　蟬鬢美人愁絕　百花芳草佳節
中中中中平中仄仄韻中中平中中仄韻中仄中平中仄韻中平平仄平仄韻

格二
雙調四十九字，前段四句四平韻，後段四句兩平韻
張泌
古樹噪寒鴉　滿庭楓葉蘆花　晝燈當午隔輕紗　畫閣朱簾影斜
仄仄仄平平韻仄平平仄平平韻仄平平仄仄平平韻仄仄平平仄平韻
門外往來祈賽客　翩翩帆落天涯　回首隔江煙火　渡頭三兩人家
平仄仄平平仄仄句平平平仄平平韻平仄仄平平仄句仄平平仄平平韻

