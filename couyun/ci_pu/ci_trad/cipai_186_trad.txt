少年遊
雙調五十字，前段五句三平韻，後段五句兩平韻
晏殊
芙蓉花發去年枝　雙燕欲歸飛　蘭堂風軟　金爐香暖　新曲動簾帷
中平中仄仄平平韻中仄仄平平韻中中中中句中平中仄句平仄仄平平韻
家人並上千春壽　深意滿瓊卮　綠鬢朱顏　道家裝束　長似少年時
中中中中平中仄句中仄仄平平韻中中中中句仄平中仄句中仄仄平平韻

格二
雙調五十字，前後段各五句、兩平韻
李甲
江國陸郎封寄後　獨自冠群芳　折時雪裏　帶時燈下　香面訝爭光
平仄仄平平仄仄句仄仄仄平平韻仄平仄仄句仄平平仄句平仄仄平平韻
而今不怕吹羌管　一任更繁霜　玳筵賞處　玉纖整後　猶勝嶺頭香
平平仄仄平平仄句仄仄仄平平韻仄平仄仄句仄平仄仄句平仄仄平平韻

格三
雙調五十一字，前段五句三平韻，後段五句兩平韻
柳永
日高花榭懶梳頭　無語倚妝樓　修眉斂黛　遠山橫翠　相對結春愁
仄平平仄仄平平韻平仄仄平平韻平平仄仄句仄平平仄句平仄仄平平韻
王孫走馬長楸陌　貪迷戀　少年游　似恁疏狂　費人拘管　爭似不風流
平平仄仄平平仄句中中仄讀仄平平韻仄仄平平句仄平平仄句平仄仄平平韻

格四
雙調五十二字，前段五句三平韻，後段五句兩平韻
柳永
一生贏得是淒凉　追往事　暗心傷　好天良夜　深屏香被　爭忍便相忘
仄平平仄仄平平韻平仄仄讀仄平平韻仄平平仄句平平平仄句平仄仄平平韻
王孫動是經年去　貪迷戀　有何長　萬種千般　把伊情分　顛倒盡猜量
平平仄仄平平仄句平平仄讀仄平平韻仄仄平平句仄平平仄句平仄仄平平韻

格五
雙調四十八字，前段五句三平韻，後段五句兩平韻
周密
簾銷寶篆卷宮羅　蜂蝶撲飛梭　一樣東風　燕梁鶯院　那處春多
平平仄仄仄平平韻平仄仄平平韻仄仄平平句仄平平仄句仄仄平平韻
曉妝日日隨香輦　多在牡丹坡　花深深處　柳陰陰處　一片笙歌
仄平仄仄平平仄句平仄仄平平韻平平平仄句仄平平仄句仄仄平平韻

格六
雙調五十字，前段五句三平韻，後段四句三平韻
杜安世
小軒深院是秋時　風葉墜高枝　疏簾靜永　薄帷清夜　暑退覺寒微
仄平平仄仄平平韻平仄仄平平韻平平仄仄句仄平平仄句仄仄仄平平韻
淒凉天氣離愁意　肯信杳難期　多情成病不須醫　更憔悴　轉尋思
平平平仄平平仄句仄仄仄平平韻平中平中仄中平韻仄中仄讀仄平平韻

格七
雙調五十字，前段五句兩平韻，後段四句兩平韻
向子諲
去年同醉酴醾下　儘筆賦新詞　今年君去　酴醾欲破　誰與醉為期
仄平平仄平平仄句仄仄仄平平韻平平平仄句平平仄仄句平仄仄平平韻
舊曲重歌傾別酒　風露泣花枝　章水能長湘水遠　流不盡　兩相思
仄仄平平平仄仄句平仄仄平平韻平仄平平平仄仄句平仄仄讀仄平平韻

格八
雙調五十一字，前段六句兩平韻，後段五句兩平韻
姜夔
雙螺未合　雙蛾先斂　家在碧雲西　別母情懷　隨郎滋味　桃葉渡江時
平平仄仄句平平平仄句平仄仄平平韻仄仄平平句平平平仄句平仄仄平平韻
扁舟載了匆匆去　今夜泊前溪　楊柳津頭　梨花牆外　心事兩人知
平平仄仄平平仄句平仄仄平平韻平仄平平句平平平仄句平仄仄平平韻

格九
雙調五十二字，前段六句兩平韻，後段五句兩平韻
韓淲
閒尋杯酒　清翻曲譜　相與送殘冬　天地推移　古今興替　斯道豈雷同
平平平仄句平平仄仄句平仄仄平平韻平仄平平句仄平平仄句平仄仄平平韻
明窗玉燭梅枝好　人情澹　物華濃　箇裏風光　別般滋味　無夢聽飛鴻
平平仄仄平平仄句平平仄讀仄平平韻仄仄平平句仄平平仄句平仄仄平平韻

格十
雙調五十二字，前後段各六句、兩平韻
晏幾道
綠勾欄畔　黃昏淡月　攜手對殘紅　紗窗影裏　朦朧春睡　繁杏小屏風
仄平平仄句平平仄仄句平仄仄平平韻平平仄仄句平平平仄句平仄仄平平韻
須愁別後　天高海闊　何處更相逢　幸有花前　一杯芳酒　歸計莫匆匆
平平仄仄句平平仄仄句平仄仄平平韻仄仄平平句仄平平仄句平仄仄平平韻

格十一
雙調五十一字，前後段各五句、三平韻
杜安世
小樓歸燕又黃昏　寂寞鎖高門　輕風細雨　惜花天氣　相次過春分
仄平平仄仄平平韻仄仄仄平平韻平平仄仄句仄平平仄句平仄仄平平韻
畫堂無緒　初燃絳燭　羅帳掩餘熏　多情不解怨王孫　任薄倖　一從君
仄平平仄句平平仄仄句平仄仄平平韻平平仄仄仄平平韻仄仄仄讀仄平平韻

格十二
雙調五十一字，前段六句兩平韻，後段四句兩平韻
蘇軾
去年相送　餘杭門外　飛雪似楊花　今年春盡　楊花似雪　猶不見還家
仄平平仄句平平平仄句平仄仄平平韻平平平仄句平平仄仄句平仄仄平平韻
對酒捲簾邀明月　風露透窗紗　恰似嫦娥憐雙燕　分明照　畫梁斜
仄仄仄平平平仄句平仄仄平平韻仄仄平平平平仄句平平仄讀仄平平韻

格十三
雙調五十一字，前段六句兩平韻，後段五句三平韻
晏幾道
西樓別後　風高露冷　無奈月分明　飛鴻影裏　搗衣砧外　總是玉關情
平平仄仄句平平仄仄句平仄仄平平韻平平仄仄句仄平平仄句仄仄仄平平韻
王孫此際　山重水遠　何處賦西征　金閨魂夢枉叮嚀　尋遍短長亭
平平仄仄句平平仄仄句平仄仄平平韻平平平仄仄平平韻平仄仄平平韻

格十四
雙調五十二字，前段六句兩平韻，後段五句三平韻
楊億
江南節物　水昏雲淡　飛雪滿前邨　千尋翠嶺　一枝芳豔　迢遞寄歸人
平平仄仄句仄平平仄句平仄仄平平韻平平仄仄句仄平平仄句平仄仄平平韻
壽陽妝罷　冰姿玉態　的的寫天真　等閒風雨又紛紛　更忍向　笛中聞
仄平平仄句平平仄仄句仄仄仄平平韻仄平平仄仄平平韻仄仄仄讀仄平平韻

格十五
雙調四十九字，前後段各五句、兩仄韻
晁補之
當年攜手　是處成雙　無人不羨　自間阻五年也　一夢擁　嬌嬌粉面
平平平仄句仄仄平平句平平仄仄韻仄仄仄仄平仄句仄仄仄讀平平仄仄韻
柳眉輕掃　杏腮微拂　依前雙靨　甚睡裏　起來尋覓　却眼前不見
仄平平仄句仄平平仄句平平平仄韻仄仄仄讀仄平平仄句仄仄平仄仄韻

