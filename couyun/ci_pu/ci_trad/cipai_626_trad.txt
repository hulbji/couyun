春夏兩相期
雙調一百字，前段九句五仄韻，後段十句五仄韻
蔣捷
聽深深　謝家庭館　東風對語雙燕　似說朝來　天上婺星光現　金裁花誥紫泥香　繡裹藤輿紅茵軟
仄平平讀仄平平仄韻平平仄仄平仄韻仄仄平平句平仄仄平平仄韻平平平仄仄平平句仄仄平平平平仄韻
散蠟宮輝　行鱗廚品　至今人羨
仄仄平平句平平平仄句仄平平仄韻
西湖萬柳如線　料月仙當此　小停飆輦　付與長年　教見海心波淺　縈雲玉佩五侯門　洗雪華桐三春苑
平平仄仄平仄韻仄仄平平仄句仄平平仄韻仄仄平平句平仄仄平平仄韻平平仄仄仄平平句仄仄平平平平仄韻
慢拍調鶯　急鼓催鸞　翠陰生院
仄仄平平句仄仄平平句仄平平仄韻

