戀芳春慢
雙調一百二字，前段九句四平韻，後段十句四平韻
万俟咏
蜂蕊分香　燕泥破潤　暫寒天氣清新　帝里繁華　昨夜細雨初勻　萬品花藏四苑　望一帶　柳接重津
平仄平平句仄平仄仄句仄平平仄平平韻仄仄平平句仄仄仄仄平平韻仄仄平平仄仄句仄仄仄讀仄仄平平韻
寒食近　蹴踘秋千　又是無限遊人
平仄仄讀仄仄平平句仄仄平仄平平韻
紅妝趁戲　綺羅夾道　青簾賣酒　臺榭侵雲　處處笙歌　不負治世良辰　共見西城路好　翠華定
平平仄仄句仄平仄仄句平平仄仄句平仄平平韻仄仄平平句仄仄仄仄平平韻仄仄平平仄仄句仄平仄讀
將出嚴宸　誰知道　仁主祈祥為民　非事行春
平仄平平韻平平仄讀平仄平平仄平句平仄平平韻

