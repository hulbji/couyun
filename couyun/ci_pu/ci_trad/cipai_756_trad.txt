奪錦標
雙調一百八字，前段十句四仄韻，後段十句五仄韻
張埜
凉月橫舟　銀潢浸練　萬里秋容如拭　冉冉鸞驂鶴馭　橋倚高寒　鵲飛空碧　問歡情幾許　早收拾
中仄平平句中平中仄句仄仄平平平仄韻中仄中平中仄句平仄平平句中平平仄韻仄平平中仄句仄平中讀
新愁重織　恨人間　會少離多　萬古千秋今夕
中平平仄韻仄平平讀中仄平平句仄仄平平平仄韻
誰念文園病客　夜色沈沈　獨抱一天岑寂　忍記穿針亭榭　金鴨香寒　玉徽塵積　憑新凉半枕
中仄平平中仄韻中仄平平句中中中中平仄韻中仄中平中仄句中仄平平句中平平仄韻仄平平中仄句
又依約　行雲消息　聽窗前　淚雨浪浪　夢裏檐聲猶滴
仄平中讀平平平仄韻仄平平讀中仄中平句仄仄平平平仄韻

格二
雙調一百八字，前後段各十句、四仄韻
白樸
孤影長嗟　憑高眺遠　落日新亭西北　幸有山河在眼　風景留人　楚囚何泣　盡紛華蝸角　算都輸
平仄平平句平平仄仄句仄仄平平平仄韻仄仄平平仄仄句平仄平平句仄平平仄韻仄平平平仄句仄平平讀
林泉閒適　澹悠悠　流水行雲　任我平生蹤跡
平平平仄韻仄平平讀平仄平平句仄仄平平平仄韻
誰念江州司馬　淪落天涯　青衫未免沾濕　夢裏封龍舊隱　經卷琴囊　酒樽詩筆　對中天凉月
平仄平平平仄句平仄平平句平平仄仄平仄韻仄仄平平仄仄句平仄平平句仄平平仄韻仄平平平仄句
且高歌　徘徊今夕　隴頭人　應也相思　萬里梅花消息
仄平平讀平平平仄韻仄平平讀平仄平平句仄仄平平平仄韻

格三
雙調一百六字，前段十句五仄韻，後段十句四仄韻
滕應賓
老氣盤空　才名蓋世　萬里西風行色　人物中朝第一　司馬題橋　班生投筆　記承流宣化　早威聲
仄仄平平句平平仄仄句仄仄平平平仄韻平仄平平仄仄韻平仄平平句平平平仄韻仄平平平仄句仄平平讀
先馳殊域　看吟鞭　笑指關河　歷歷當年曾識
平平平仄韻仄平平讀仄仄平平句仄仄平平平仄韻
自古人心忠義　白水朝東　眾星拱極　銅柱無端隔斷　瘴雨蠻煙　天南地北　莫迴瞻丹闕　捧紅雲
仄仄平平平仄句仄仄平平句仄平仄仄韻平仄平平仄仄句仄仄平平句平平仄仄韻仄平平平仄句仄平平讀
金泥香屑　願明年　歸對大廷　細說安邊良策
平平平仄韻仄平平讀平仄仄平句仄仄平平平仄韻

