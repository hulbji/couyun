竹馬兒
雙調一百三字，前段十二句四仄韻，後段十句五仄韻
柳永
登孤壘荒凉　危亭曠望　靜臨煙渚　對雌霓掛雨　雄風拂檻　微收煩暑　漸覺一葉驚秋　殘蟬噪晚
平平仄平平句平平仄仄句仄平平仄韻仄平中仄仄句平中中仄句平平平仄韻仄仄中仄平平句平平仄仄句
素商時序　覽景想前歡　指神京　非霧非煙深處
仄平平仄韻中仄仄平平句仄平平句平仄平平平仄韻
向此成追感　新愁易積　故人難聚　憑高盡日凝竚　贏得銷魂無語　極目霽靄霏微　暝鴉零亂
仄仄平平仄句平平仄仄句仄平平仄韻平平仄中平仄韻中仄平平平仄韻仄仄仄仄平平句仄平平仄句
蕭索江城暮　南樓畫角　又逐殘陽去
平仄平平仄韻平平仄仄句仄中平平仄韻

格二
雙調一百三字，前段十一句四仄韻，後段十句五仄韻
葉夢得
與君記　平山堂前細柳　幾回同挽　又狂帆夜落　危檻依舊　遙臨雲巘　自笑來往匆匆　朱顏漸改
仄平仄讀平平平平仄仄句仄平平仄韻仄平平仄仄句平仄平仄句平平平仄韻仄仄平仄平平句平平仄仄句
故人俱遠　橫笛想遺聲　但寒松千丈　傾崖蒼蘚
仄平平仄韻平仄仄平平句仄平平平仄句平平平仄韻
世事終何已　田園縱在　歲陰仍晚　嵇康老來仍懶　只要蓴羹菰飯　却欲便買茆廬　短篷輕楫
仄仄平平仄句平平仄仄句仄平平仄韻平平仄平平仄韻仄仄平平平仄韻仄仄仄仄平平句仄平平仄句
尊酒猶能辦　君能過我　水雲聊為伴
平仄平平仄韻平平仄仄句仄平平平仄韻

