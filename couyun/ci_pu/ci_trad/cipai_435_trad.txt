柳腰輕
雙調八十二字，前段八句四仄韻，後段七句四仄韻
柳永
英英妙舞腰肢軟　章臺柳　昭陽燕　錦衣冠蓋　綺堂筵會　是處千金爭選　顧香砌　絲管初調
平平仄仄平平仄韻平平仄句平平仄韻仄平平仄句仄平平仄句仄仄平平平仄韻仄平仄讀平仄平平句
倚輕風　佩環微顫
仄平平讀仄平平仄韻
乍入霓裳促遍　逞盈盈　漸催檀板　慢垂霞袖　急趨蓮步　進退奇容千變　算何止　傾國傾城
仄仄平平仄仄韻仄平平讀仄平平仄韻仄平平仄句仄平平仄句仄仄平平平仄韻仄平仄讀平仄平平句
暫回眸　萬人腸斷
仄平平讀仄平平仄韻

