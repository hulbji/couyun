舞楊花
雙調九十八字，前段八句五平韻，後段九句五平韻
康與之
牡丹半坼初經雨　雕檻翠幕朝陽　困倚東風　羞謝了群芳　洗煙凝露向清曉　步瑤臺　月底霓裳
仄平仄仄平平仄句平仄仄仄平平韻仄仄平平句平仄仄平平韻仄平平仄仄平仄句仄平平讀仄仄平平韻
輕笑淡拂宮黃　淺擬飛燕新妝
平仄仄仄平平韻仄仄平仄平平韻
楊柳啼鴉晝永　正秋千庭館　風絮池塘　三十六宮　簪豔粉濃香　慈寧玉殿慶清賞　占東君
平仄平平仄仄句仄平平平仄句平仄平平韻平仄仄平句平仄仄平平韻平平仄仄仄平仄句仄平平讀
誰比君王　良夜萬燭熒煌　影裏留住年光
平仄平平韻平仄仄仄平平韻仄仄平仄平平韻

