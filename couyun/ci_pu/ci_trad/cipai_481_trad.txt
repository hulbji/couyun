夏雲峰
雙調九十一字，前後段各八句、五平韻
柳永
宴堂深　軒楹雨　輕壓暑氣低沈　花洞彩舟泛斝　坐繞清潯　楚臺風快　湘簟冷　永日披襟
中中平韻中中仄讀中中中仄平平韻平仄仄平中仄句仄仄平平韻仄平平仄句中仄仄讀仄仄平平韻
坐久覺　疏絃脆管　時換新音
中仄仄讀平平仄仄句中仄平平韻
越娥蕙態蘭心　逞妖豔　昵歡邀寵難禁　筵上笑歌間發　舄履交侵　醉鄉深處　須盡興　滿酌高吟
中平中仄中平韻仄平中讀仄中平仄平平韻平仄仄平仄仄句仄仄平平韻中平平仄句平仄仄讀中仄平平韻
向此免　名韁利鎖　虛費光陰
中仄仄讀中平仄仄句中仄平平韻

格二
雙調九十一字，前段九句四平韻，後段九句五平韻
曹勛
紹洪基　撫萬宇　中興寶運符千　樞電瑞繞　景命燕及雲天　挺生真主　平四海　復禹山川
仄平平句仄仄仄句平平仄仄平平韻平仄仄仄句仄仄仄仄平平韻仄平平仄句平仄仄讀仄仄平平韻
班列立　瞻雲就日　職貢衣冠
平仄仄讀平平仄仄句仄仄平平韻
歡均鼇禁鵷鸞　望花城粉黛　金獸祥煙　笙簫緩奏　化國日永留連　寶觴親勸　須縱飲　歌舞韶妍
平平平仄平平韻仄平平仄仄句平仄平平韻平平仄仄句仄仄仄仄平平韻仄平平仄句平仄仄讀平仄平平韻
都是祝　南山聖壽　億萬斯年
平仄仄讀平平仄仄句仄仄平平韻

格三
雙調九十一字，前段九句四平韻，後段九句五平韻
張元幹
湧冰輪　飛沆瀣　霄漢萬里雲開　南極瑞占象緯　壽應三台　錦腸珠唾　鍾間氣　卓犖天才
仄平平句平仄仄句平仄仄仄平平韻平仄仄平仄仄句仄仄平平韻仄平平仄句平仄仄讀仄仄平平韻
正暑　有祥光照社　玉燕投懷
仄仄讀仄平平仄仄句仄仄平平韻
新堂深處捧杯　乍香泛水芝　空翠風迴　凉送豔歌緩舞　醉墮瑤釵　長生難老　都道是　柏葉仙階
平平平仄仄平韻仄平仄仄平句平仄平平韻平仄仄平仄仄句仄仄平平韻平平平仄句平仄仄讀仄仄平平韻
笑傲　且山中宰相　平地蓬萊
仄仄讀仄平平仄仄句平仄平平韻

格四
雙調九十一字，前段九句四平韻，後段八句五平韻
《梅苑》無名氏
瓊結苞　酥凝蕊　粉心輕點胭脂　疑是素娥妝罷　玉翠低垂　化工深意　巧付與　別箇標儀
平仄平句平平仄句仄平平仄平平韻平仄仄平平仄句仄仄平平韻仄平平仄句仄仄仄讀仄仄平平韻
怎奈向　風寒景裏　獨是開時
仄仄仄讀平平仄仄句仄仄平平韻
緣何不與春期　此花又　豈肯爭競芳菲　疑雨恨煙　忍見嶺畔江湄　冷姿幽豔　曾不許　霜雪相欺
平平仄仄平平韻仄平仄讀仄仄平仄平平韻平仄仄平句仄仄仄仄平平韻仄平平仄句平仄仄讀平仄平平韻
只恐向　笛聲怨處　吹落殘枝
仄仄仄讀仄平仄仄句平仄平平韻

格五
雙調九十一字，前後段各八句、五平韻
趙長卿
露華清　天氣爽　新秋已覺凉生　朱戶小窗　坐來低按秦箏　幾多妖豔　都總是　白雪餘聲
仄平平韻平仄仄讀平平仄仄平平韻平仄仄平句仄平平仄平平韻仄平平仄句平仄仄讀仄仄平平韻
那更似　肌膚韻勝　體段輕盈
仄仄仄讀平平仄仄句仄仄平平韻
照人雙眼偏明　况周郎　自來多病多情　把酒為伊　再三著意須聽　銷魂無語　一任側耳與心傾
仄平平仄平平韻仄平平讀仄平平仄平平韻仄仄仄平句仄平仄仄平平韻平平平仄句仄仄仄仄仄平平韻
是我不卿卿　更有誰可卿卿
仄仄仄平平句仄仄平仄平平韻

