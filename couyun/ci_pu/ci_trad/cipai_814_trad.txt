鶯啼序
四段二百四十字，第一段八句四仄韻，第二段十句四仄韻，第三段十四句四仄韻，第四段十四句五仄韻
吳文英
殘寒正欺病酒　掩沈香繡戶　燕來晚　飛入西城　似說春事遲暮　畫船載　清明過却　晴煙冉冉吳宮樹
平平仄平仄仄句仄平平中仄韻中中仄讀中仄平平句仄中中仄平仄韻中中仄讀平平仄仄句平平仄仄平平仄韻
念羈情遊蕩　隨風化為輕絮
仄中平中仄句中平中中平仄韻
十載西湖　傍柳繫馬　趁嬌塵軟露　溯紅漸　招入仙溪　錦兒偷寄幽素　倚銀屏　春寬夢窄
中仄平平句中中中仄句仄中平中仄韻中中仄讀中仄平平句中平平中中仄韻仄平平讀中平仄仄句
斷紅濕　歌紈金縷　暝堤空　輕把斜陽　總還鷗鷺
中中仄讀中平平仄韻仄中平句中仄中平句中平平仄韻
幽蘭旋老　杜若還生　水鄉尚寄旅　別後訪　六橋無信　事往花萎　瘞玉埋香　幾番風雨　長波妒盼
中平中仄句中仄中平句中中中中仄韻中仄仄讀中中中仄句中仄中中句仄仄平平句仄中中仄韻中平中仄句
遙山羞黛　漁燈分影春江宿　記當時　短楫桃根渡　青樓仿佛　臨分敗壁題詩　淚墨慘澹塵土
平平中仄句中平中仄平平仄句仄中平讀中仄中平仄韻平平仄仄句中中中仄平平句中中中中平仄韻
危亭望極　草色天涯　歎鬢侵半苧　暗點檢　離痕歡唾　尚染鮫綃　嚲鳳迷歸　破鸞慵舞　殷勤待寫
中平中仄句中仄平平句仄仄平中仄韻仄中仄讀中平中仄韻仄仄平平句中仄平中句中中中仄韻平平仄仄句
書中長恨　藍霞遼海沈過雁　漫相思　彈入哀箏柱　傷心千里江南　怨曲重招　斷魂在否
平平平仄句中平中仄中中仄句仄平平讀中仄平平仄韻中平中仄平平句中仄平平句仄平中仄韻

格二
四段二百四十字，第一段八句五仄韻，第二段十三句四仄韻，第三段十五句四仄韻，第四段十五句六仄韻
吳文英
橫塘棹穿豔錦　引鴛鴦弄水　斷霞晚　笑折花歸　紺紗低護燈蕊　潤玉瘦冰輕倦浴　斜拖鳳股盤雲墜
平平仄平仄仄句仄平平仄仄韻仄平仄讀仄仄平平句仄平平仄平仄韻仄仄仄平平仄仄句平平仄仄平平仄韻
聽銀牀聲細　梧桐漸覺凉思
仄平平平仄韻平平仄仄平仄韻
窗隙流光　過如迅羽　愬空梁燕子　誤驚起　風竹敲門　故人還又不至　記琅玕　新詩細掐
平仄平平句仄平仄仄句仄平平仄仄韻仄平仄句平仄平平句仄平平仄仄仄韻仄平平句平平仄仄句
早陳跡　香痕纖指　怕因循　羅扇恩疏　又生秋意
仄平仄句平平平仄韻仄平平句平仄平平句仄平平仄韻
西湖舊日　畫舸頻移　歎幾縈夢寐　霞佩冷　疊瀾不定　麝靄飛雨　乍濕鮫綃　暗盛紅淚　練單夜共
平平仄仄句仄仄平平句仄仄平仄仄韻平仄仄句仄平仄仄句仄仄平仄句仄仄平平句仄平平仄韻仄平仄仄句
波心宿處　瓊簫吹月霓裳舞　向明朝　未覺花容悴　嫣香易落　回頭澹碧銷煙　鏡空畫羅屏裏
平平仄仄句平平平仄平平仄句仄平平讀仄仄平平仄韻平平仄仄句平平仄仄平平句仄平仄平平仄韻
殘蟬度曲　唱徹西園　也感紅怨翠　念省慣吳宮幽憩　暗柳追凉　曉岸參斜　露零鷗起　絲縈寸藕
平平仄仄句仄仄平平句仄仄平仄仄韻仄仄仄平平平仄韻仄仄平平句仄仄平平句仄平平仄韻平平仄仄句
留連歡事　桃笙頻展湘浪影　有昭華　穠李冰相倚　如今鬢點淒霜　半篋秋詞　恨盈蠹紙
平平平仄韻平平平仄平仄仄句仄平平句平仄平平仄韻平平仄仄平平句仄仄平平句仄平仄仄韻

格三
四段二百四十字，第一段八句五仄韻，第二段十句四仄韻，第三段十四句四仄韻，第四段十四句五仄韻
黃公紹
銀雲卷晴縹緲　卧長龍一帶　柳絲蘸　幾簇柔煙　兩市簾棟如畫　芳草岸　灣環半玉　鱗鱗曲港雙流會
平平仄平仄仄句仄平平仄仄韻仄平仄讀仄仄平平句仄仄平仄平仄韻平仄仄讀平平仄仄句平平仄仄平平仄韻
看碧天連水　翻成箭樣風快
仄仄平平仄韻平平仄仄平仄韻
白露橫江　一葦萬頃　問靈槎何在　空翠濕　衣不勝寒　日華金掌沆瀣　甃花平　綠紋襯步
仄仄平平句仄仄仄仄句仄平平平仄韻平仄仄讀平仄平平句仄平平仄仄仄韻仄平平讀仄平仄仄句
瓊田湧出神仙界　黛眉修　依約霧鬟　在秋波外
平平仄仄平平仄韻仄平平句平仄仄平句仄平平仄韻
閣噓青蜃　檐啄彩虹　飛蓋蹴鼇背　燈火暮　相輪倒景　偷睇別浦　片片歸帆　遠自天際　舞蛟幽壑
仄平平仄句平仄仄平句平仄仄平仄韻平仄仄讀仄平仄仄句平仄仄仄句仄仄平平句仄仄平仄韻仄平平仄句
棲鴉古木　有人翦取松江水　憶細鱗巨口魚堪膾　波涵笠澤　時見靜影浮光　霽陰萬貌千態
平平仄仄句仄平仄仄平平仄句仄仄平仄仄平平仄韻平平仄仄句平仄仄仄平平句仄平仄仄平仄韻
蒹葭深處　應有閒鷗　寄語休見怪　倩洗却　香紅塵面　買箇扁舟　身世飄萍　名利微芥　闌干拍遍
平平平仄句平仄平平句仄仄平仄仄韻仄仄仄讀平平平仄句仄仄平平句平仄平平句平仄平仄韻平平仄仄句
除東曹掾　與天隨子是我輩　盡胸中　著得乾坤大　亭前無限驚濤　總把遙岑　月明滿載
平平平仄句仄平平仄仄仄仄韻仄平平讀仄仄平平仄韻平平平仄平平句仄仄平平句仄平仄仄韻

格四
四段二百四十字，第一段八句四仄韻，第二段九句四仄韻，第三段、第四段各十四句四仄韻
趙文
初荷一番濯雨　錦雲紅尚卷　隘華屋　賦客吟仙　候望南極天遠　還報道　飄然紫氣　山奇水勝都行遍
平平仄平仄仄句仄平平仄仄韻仄平仄讀仄仄平平句仄仄平仄平仄韻平仄仄讀平平仄仄句平平仄仄平平仄韻
却歸來領客　水晶庭院開宴
仄平平仄仄句仄平平仄平仄韻
窗戶青紅　正似京洛　按笙歌一片　似別有　金屋佳人　桃根桃葉清婉　倚薰風　虯鬚正綠
平仄平平句仄仄平仄句仄平平仄仄韻仄仄仄讀平仄平平句平平平仄平仄韻仄平平讀平平仄仄句
人似玉　手挼紈扇　算風流　只有蓬瀛　畫圖曾見
平仄仄讀仄平平仄韻仄平平讀仄仄平平句仄平平仄韻
誰知老子　正自蕭然　於此興頗淺　只擬問　金砂玉蕊　兔髓烏肝　偃月爐中　七還九轉　今來古往
平平仄仄句仄仄平平句平仄仄仄仄韻仄仄仄讀平平仄仄句仄仄平平句仄仄平平句仄平仄仄韻平平仄仄句
悠悠史傳　神仙本是英雄做　笑英雄　到此多留戀　看著破曉耕龍　跨海騎鯨　千年依舊丹臉
平平仄仄句平平仄仄平平仄句仄平平讀仄仄平平仄韻平仄仄仄平平句仄仄平平句平平平仄平仄韻
便教乞與　萬里封侯　奈朔風如箭　又何似　六山一任　種竹栽花　棋局思量　墨池揮染　天還記得
仄平仄仄句仄仄平平句仄仄平平仄韻仄平仄讀仄平仄仄句仄仄平平句平仄平平句仄平平仄韻平平仄仄句
生賢初意　乾坤正要人撐住　便公能安穩天寧肯　待看佐漢功成　伴赤松游　恁時未晚
平平平仄句平平仄仄平平仄句仄平平平仄平平仄韻仄平仄仄平平句仄仄平平句仄平仄仄韻

格五
四段二百三十六字，第一、第二段各九句四仄韻，第三段十三句五仄韻，第四段十四句七仄韻
汪元量
金陵故都最好　有朱樓迢遞　嗟倦客又此憑高　檻外已少佳致　更落盡梨花　飛盡楊花　春也成憔悴
平平仄平仄仄句仄平平平仄韻平仄仄仄仄平平句仄仄仄仄平仄韻仄仄仄平平句平仄平平句平仄平平仄韻
問青山　三國英雄　六朝奇偉
仄平平讀平仄平平句仄平平仄韻
麥甸葵丘　荒臺敗壘　鹿豕銜枯薺　正潮打孤城　寂寞斜陽影裏　聽樓頭　哀笳怨角　未把酒
仄仄平平句平平仄仄句仄仄平平仄韻仄平仄平平句仄仄平平仄仄韻仄平平讀平平仄仄句仄仄仄讀
愁心先醉　漸夜深　月滿秦淮　煙籠寒水
平平平仄韻仄仄平讀仄仄平平句平平平仄韻
淒淒慘慘　冷冷清清　燈火渡頭市　慨商女　不知興廢　隔江猶唱庭花　餘音亹亹　傷心千古
平平仄仄句仄仄平平句平仄仄平仄韻仄平仄讀仄平平仄句仄平平仄平平句平平仄仄韻平平平仄句
淚痕如洗　烏衣巷口青蕪路　認依稀　王謝舊鄰里　臨春結綺　可憐紅粉成灰　蕭索白楊風起
仄平平仄韻平平仄仄平平仄句仄平平讀平仄仄平仄韻平平仄仄句仄平平仄平平句平仄仄平平仄韻
因思疇昔　鐵索千尋　漫沈江底　揮羽扇　障西塵　便好角巾私第　清談到底成何事　回首新亭
平平平仄句仄仄平平句仄平平仄韻平仄仄句仄平平句仄仄仄平平仄韻平平仄仄平平仄韻平仄平平句
風景今如此　楚囚對泣何時已　歎人間今古真兒戲　東風歲歲還來　吹入鐘山　幾重蒼翠
平仄平平仄韻仄平仄仄平平仄韻仄平平平仄平平仄韻平平仄仄平平句平仄平平句仄平平仄韻

