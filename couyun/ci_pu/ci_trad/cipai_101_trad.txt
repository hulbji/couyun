水仙子
雙調四十二字，前後段各四句、三平韻、一叶韻
張可久
天邊白雁寫寒雲　鏡裏青鸞瘦玉人　秋風昨夜愁成陣　思君不見君
中平中仄仄平平韻中仄平平仄仄平韻中平中仄平平仄叶中平中仄平韻
緩歌獨自開尊　燈挑盡　酒半醺　如此黃昏
中平中仄平平韻平平仄叶仄仄平韻中仄平平韻

格二
雙調四十四字，前段四句三平韻、一叶韻，後段四句三平韻
倪瓚
東風花外小紅樓　南浦山橫翠黛愁　春寒不管花枝瘦　無情水自流
平平平仄仄平平韻平仄平平仄仄平韻平平仄仄平平仄叶平平仄仄平韻
簷前燕語嬌柔　驚回幽夢　難尋舊遊　落日簾鈎
平平仄仄平平韻平平平仄句平平仄平韻仄仄平平韻

