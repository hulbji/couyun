八拍蠻
單調二十八字，四句三平韻
孫光憲
孔雀尾拖金線長　怕人飛起入丁香　越女沙頭爭拾翠　相呼歸去背斜陽
中仄仄平平仄平韻中平平仄仄平平韻中仄中平平仄仄句平平中仄仄平平韻

格二
單調二十八字，四句兩平韻
閻選
雲鎖嫩黃煙柳細　風吹紅蒂雪梅殘　光景不勝閨閣恨　行行坐坐黛眉攢
平仄仄平平仄仄句平平平仄仄平平韻平仄仄平平仄仄句平平仄仄仄平平韻

