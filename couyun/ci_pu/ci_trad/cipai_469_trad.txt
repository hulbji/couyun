醉思仙
雙調八十八字，前段十一句五平韻，後段十句四平韻
呂渭老
斷人腸　正西樓獨上　愁倚斜陽　稱鴛鴦鸂鶒　兩兩池塘　春又老　人何處　怎慣不思量　到如今
仄平平韻仄中平仄仄句中仄平平韻仄平平中仄句中仄平平韻平中仄句中中中句仄仄仄平平韻仄平平句
瘦損我　又還無計禁當
仄仄仄句仄平平仄平平韻
小院呼盧夜　當時醉倒殘缸　被天風吹散　鳳翼難雙　南窗雨　西樓月　尚未散　拂天香　聽鶯聲
中仄平中仄句中平中仄平平韻仄中平中仄句中仄平平韻中中仄句中平中句仄仄仄讀仄平平韻仄平平句
悄記得　那時舞板歌粱
仄中仄句仄平中仄平平韻

格二
雙調八十九字，前段十一句五平韻，後段十句四平韻
孫道恂
霽霞紅　看山迷暮靄　煙暗孤松　正翩翩風袂　輕若驚鴻　心似鑒　鬢如雲　弄清影　月明中
仄平平韻仄平平仄仄句平仄平平韻仄平平平仄句平仄平平韻平仄仄句仄平平句仄平仄讀仄平平韻
漫悲凉　歲冉冉　蕣華潛改衰容
仄平平句仄仄仄句仄平平仄平平韻
前事消凝久　十年光景匆匆　念雲軒一夢　回首春空　彩鳳遠　玉簫寒　夜悄悄　恨無窮　歎黃塵
平仄平平仄句仄平平仄平平韻仄平平仄仄句平仄平平韻仄仄仄句仄平平句仄仄仄讀仄平平韻仄平平句
久埋玉　斷腸揮淚東風
仄平仄句仄平平仄平平韻

格三
雙調九十一字，前段十一句五平韻，後段十句四平韻
朱敦儒
倚晴空　正三洲下葉　七澤收虹　歎年光催老　身世飄蓬　南冠客　新豐酒　但萬里　雲水俱重
仄平平韻仄平平仄仄句仄仄平平韻仄平平平仄句平仄平平韻平平仄句平平仄句仄仄仄讀平仄平平韻
謝故人　解繫船訪我　脫帽相從
仄仄平句仄仄平仄仄句仄仄平平韻
人老歡易失　尊前且更從容　任酒傾波碧　燭翦花紅　君向楚　我歸秦　便分路　青竹丹楓
平仄平仄仄句平平仄仄平平韻仄仄平平仄句仄仄平平韻平仄仄句仄平平句仄平仄讀平仄平平韻
恁時節　漫夢憑夜蝶　書倩秋鴻
仄平仄句仄仄平仄仄句平仄平平韻

格四
雙調九十一字，前段十一句五平韻，後段十句四平韻
曹勛
記華堂　對寶臺絳蠟　紅豔成行　嚲烏雲髻映　淺淺宮妝　江梅媚　生嫩臉　瑩素質　自有清香
仄平平韻仄仄平仄仄句平仄平平韻仄平平仄仄句仄仄平平韻平平仄句平仄仄句仄仄仄讀仄仄平平韻
歌喉穩　按鏤版緩拍　嬌倚銀牀
平平仄句仄仄仄仄仄句平仄平平韻
天外行雲駐　輕塵暗落雕梁　似曉鶯嚦嚦　瓊韻鏘鏘　別來久　春將老　但夢裏　也自思量
平仄平平仄句平平仄仄平平韻仄仄平仄仄句平仄平平韻仄平仄句平平仄句仄仄仄讀仄仄平平韻
仗何人　細說與　為伊潘鬢成霜
仄平平句仄仄仄句仄平平仄平平韻

