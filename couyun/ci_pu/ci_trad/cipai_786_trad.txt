送征衣
雙調一百二十一字，前段十二句七平韻，後段十一句六平韻
柳永
過昭陽　璿樞電繞　華渚虹流　運應千載會昌　罄寰宇　薦殊祥　吾皇　誕彌月　瑤圖纘慶
仄平平韻平平仄仄句平仄平平句仄仄平仄仄平韻仄平仄讀仄平平韻平平韻仄平仄讀平平仄仄句
玉葉騰芳　並景貺　三靈眷祐　挺英哲　掩前王　遇年年　嘉節清和　頒率土稱觴
仄仄平平韻仄仄仄讀平平仄仄句仄平仄讀仄平平韻仄平平讀平仄平平句平仄仄平平韻
無間要荒華夏　盡萬里　走梯航　彤庭舜張大樂　禹會群方　鴛行　趨上國　山呼鼇抃　遙爇爐香
平仄平平平仄句仄仄仄讀仄平平韻平平仄平仄仄句仄仄平平韻平平韻平仄仄讀平平平仄句平仄平平韻
競就日瞻雲獻壽　指南山　等無疆　願巍巍　寶歷鴻基　齊天地遙長
仄仄仄平平仄仄句仄平平讀仄平平韻仄平平讀仄仄平平句平平仄平平韻

