眉嫵
雙調一百三字，前段十一句五仄韻，後段十一句七仄韻
姜夔
看垂楊連苑　杜若吹沙　愁損未歸眼　信馬青樓去　重簾下　娉婷人妙飛燕　翠尊共款　聽豔歌
仄平平平仄句仄仄平平句平仄仄平仄韻仄仄平平仄句平平仄句平平平仄平仄韻仄平仄仄韻仄仄平讀
郎意先感　便攜手　月地雲階裏　愛良夜微暖
平仄平仄韻仄平仄句仄仄平平仄句仄平仄平仄韻
無限　風流疏散　有暗藏弓履　偷寄香翰　明日聞津鼓　湘江上　催人還解春纜　亂紅萬點
平仄韻平平平仄韻仄仄平中仄句平仄平仄韻中仄平平仄句平平仄句平平平仄平仄韻仄平仄仄韻
悵斷魂　煙水遙遠　又爭似相攜　乘一舸　鎮長見
仄仄平讀平仄平仄韻仄平仄平平句平仄仄讀仄平仄韻

格二
雙調一百三字，前段十一句五仄韻，後段十句六仄韻
王沂孫
漸新痕懸柳　澹彩穿花　依約破初暝　便有團圓意　深深拜　相逄誰在香徑　畫眉未穩　料素娥
仄平平平仄句仄仄平平句平仄仄平仄韻仄仄平平仄句平平仄句平平平仄平仄韻仄平仄仄韻仄仄平讀
猶帶離恨　最堪愛　一曲銀鈎小　寶簾掛秋冷
平仄平仄韻仄平仄句仄仄平平仄句仄平仄平仄韻
千古盈虧休問　歎慢磨玉斧　猶掛金鏡　太液池猶在　淒凉處　何人重賦清景　故山夜永　試待他
平仄平平平仄韻仄仄平仄仄句平仄平仄韻仄仄平平仄句平平仄讀平平平仄平仄韻仄平仄仄韻仄仄平讀
窺戶端正　看雲外山河　還老盡　桂花影
平仄平仄韻仄平仄平平句平仄仄讀仄平仄韻

格三
雙調一百三字，前段十一句六仄韻，後段十一句八仄韻
張翥
又蛛分天巧　鵲誤秋期　銀漢會牛女　薄命猶如此　悲歡事　人間何限夫婦　此情更苦　怎似他
仄平平平仄句仄仄平平句平仄仄平仄韻仄仄平平仄句平平仄句平平平仄平仄韻仄平仄仄韻仄仄平讀
今夜相遇　素娥妒　不肯偏留照　漸凉影催曙
平仄平仄韻仄平仄韻仄仄平平仄句仄平仄平仄韻
私語　釵盟何處　但翠屏天遠　清夢雲去　縱有閒針縷　相憐愛　絲絲空綴愁緒　竊香伴侶
平仄韻平平平仄韻仄仄平平仄句平仄平仄韻仄仄平平仄韻平平仄句平平平仄平仄韻仄平仄仄韻
問甚時　重畫眉嫵　漫鉛淚彈風　俱付與　洗車雨
仄仄平讀平仄平仄韻仄平仄平平句平仄仄讀仄平仄韻

