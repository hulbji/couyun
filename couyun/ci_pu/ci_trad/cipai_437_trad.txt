驀山溪
雙調八十二字，前後段各九句、三仄韻
程垓
老來風味　是事都無可　只愛小書舟　賸圍著　琅玕幾箇　呼風約月　隨分樂生涯　不羨富
中平中仄句中仄平平仄韻中中仄平平句中中中讀中平中仄韻中平中仄句中仄仄平平句中中中句
不憂貧　不怕烏蟾墮
中中中句中仄平平仄韻
三杯徑醉　轉覺乾坤大　醉後百篇詩　儘從他　龍吟鶴和　升沈萬事　還與本來天　青雲上
中平中仄句中仄平平仄韻中仄仄平平句中中中讀中平中仄韻中平中仄句中仄仄平平句中中中句
白雲間　一任安排我
仄平平句中仄平平仄韻

格二
雙調八十二字，前段九句四仄韻，後段九句三仄韻
姜夔
與鷗為客　綠野留吟屐　兩行柳垂陰　是當年　仙翁手植　一亭寂寞　煙外帶愁橫　荷冉冉
仄平平仄韻仄仄平平仄韻仄平仄平平句仄平平讀平平仄仄韻仄平仄仄句平仄仄平平句平仄仄句
展凉雲　橫卧虹千尺
仄平平句平仄平平仄韻
才因老盡　秀句君休覓　萬綠正迷人　更愁入　山陽夜笛　百年心事　惟有玉闌知　吟未了
平平仄仄句仄仄平平仄韻仄仄仄平平句仄平仄讀平平仄仄韻仄平平仄句平仄仄平平句平仄仄句
放船回　月下空相憶
仄平平句仄仄平平仄韻

格三
雙調八十二字，前段九句三仄韻，後段九句四仄韻
張震
青梅如豆　斷送春歸去　小綠間長紅　看幾處　雲歌柳舞　偎花識面　對月共論心　攜素手
平平平仄句仄仄平平仄韻仄仄仄平平句平仄仄讀平平仄仄韻平平仄仄句仄仄仄平平句平仄仄句
採香遊　踏遍西池路
仄平平句仄仄平平仄韻
水邊朱戶　曾記銷魂處　小立背秋千　空悵望　娉婷韻度　楊花撲面　香糝一簾風　情脈脈
仄平平仄韻平仄平平仄韻仄仄仄平平句平仄仄讀平平仄仄韻平平仄仄句平仄仄平平句平仄仄句
酒厭厭　回首斜陽暮
仄平平句平仄平平仄韻

格四
雙調八十二字，前後段各九句、四仄韻
張震
春光如許　春到江南路　柳眼弄晴暉　笑梅花　落英無數　峭寒庭院　羅幕護窗紗　金鴨暖
平平平仄韻平仄平平仄韻仄仄仄平平句仄平平讀仄平平仄韻仄平平仄句平仄仄平平句平仄仄句
錦屏深　曾記看承處
仄平平句平仄平平仄韻
雲邊尺素　何計傳心縷　無處說相思　空惆悵　朝雲暮雨　曲闌干外　小立近黃昏　心下事
平平仄仄韻平仄平平仄韻平仄仄平平句平平仄讀平平仄仄韻仄平平仄句仄仄仄平平句平仄仄句
眼邊愁　借問春知否
仄平平句仄仄平平仄韻

格五
雙調八十二字，前後段各九句、四仄韻
易祓
海棠枝上　留得嬌鶯語　雙燕幾時來　並飛入　東風院宇　夢回芳草　綠遍舊池塘　梨花雪
仄平平仄句平仄平平仄韻平仄仄平平句仄平仄讀平平仄仄韻仄平平仄句仄仄仄平平句平平仄句
桃花雨　畢竟春誰主
平平仄韻仄仄平平仄韻
東郊拾翠　襟袖霑飛絮　寶馬趁雕輪　亂紅中　香塵滿路　十千斗酒　相與買春閒　吳姬唱
平平仄仄句平仄平平仄韻仄仄仄平平句仄平平讀平平仄仄韻仄平仄仄句平仄仄平平句平平仄句
秦娥舞　拌醉青樓暮
平平仄韻平仄平平仄韻

格六
雙調八十二字，前後段各九句、五仄韻
周邦彥
樓前疏柳　柳外無窮路　翠色四天垂　數峰青　高城闊處　江湖病眼　偏向此山明　愁無語
平平平仄句仄仄平平仄韻仄仄仄平平句仄平平讀平平仄仄韻平平仄仄句平仄仄平平句平平仄韻
空凝竚　兩兩昏鴉去
平平仄韻仄仄平平仄韻
平康巷陌　往事如花雨　十載却歸來　倦追尋　酒旗戲鼓　今宵幸有　人似月嬋娟　霞袖舉
平平仄仄句仄仄平平仄韻仄仄仄平平句仄平平讀仄平仄仄韻平平仄仄句平仄仄平平句平仄仄韻
杯深注　一曲黃金縷
平平仄韻仄仄平平仄韻

格七
雙調八十二字，前段九句五仄韻，後段九句四仄韻
賀鑄
楚鄉新歲　不放殘寒退　月曉桂娥閒　弄珠英　因風委墜　清淮鋪練　十二玉峰前　上簾櫳
仄平平仄韻仄仄平平仄韻仄仄仄平平句仄平平讀平平仄仄韻平平平仄句仄仄仄平平句仄平平句
招佳麗　置酒成高會
平平仄韻仄仄平平仄韻
江南芳信　目斷何人寄　應占鏡邊春　想晨妝　膏濃壓翠　此時乘興　半道忍回橈　五雲溪
平平平仄句仄仄平平仄韻平仄仄平平句仄平平讀平平仄仄韻仄平平仄句仄仄仄平平句仄平平句
門深閉　璧月長相對
平平仄韻仄仄平平仄韻

格八
雙調八十二字，前後段各九句、五仄韻
万俟咏
芳菲葉底　誰會秋工意　深綠護輕黃　怕青女　霜侵憔悴　開分早晚　都占九秋天　花四出
平平仄仄韻平仄平平仄韻平仄仄平平句仄平仄讀平平平仄韻平平仄仄句平仄仄平平句平仄仄句
香十里　獨步珠宮裏
平仄仄韻仄仄平平仄韻
佳名巖桂　却是因遺子　不自月中來　又那得　蕭蕭風味　霓裳舊曲　休問廣寒人　飛大白
平平平仄韻仄仄平平仄韻仄仄仄平平句仄平仄讀平平平仄韻平平仄仄句平仄仄平平句平仄仄句
酬仙蕊　香外無香比
平平仄韻平仄平平仄韻

格九
雙調八十二字，前段九句五仄韻，後段九句六仄韻
黃庭堅
鴛鴦翡翠　小小思珍偶　眉黛斂秋波　儘湖南　山明水秀　婷婷嫋嫋　恰近十三餘　春未透
平平仄仄句仄仄平平仄韻平仄仄平平句仄平平讀平平仄仄韻平平仄仄句仄仄仄平平句平仄仄韻
花枝瘦　正是愁時候
平平仄韻仄仄平平仄韻
尋芳載酒　肯落誰人後　只恐遠歸來　綠成陰　青梅如豆　心期得處　每自不由人　長亭柳
平平仄仄韻仄仄平平仄韻仄仄仄平平句仄平平讀平平平仄韻平平仄仄句仄仄仄平平句平平仄韻
君知否　千里猶回首
平平仄韻平仄平平仄韻

格十
雙調八十二字，前段九句六仄韻，後段九句五仄韻
晁端禮
輕衫短帽　重入長安道　屈指十年中　一回來　一回漸老　朋遊在否　落托更能無　朱絃悄
平平仄仄韻平仄平平仄韻仄仄仄平平句仄平平讀仄平仄仄韻平平仄仄句仄仄仄平平句平平仄韻
知音少　撥斷相思調
平平仄韻仄仄平平仄韻
花邊柳外　瀟灑愁重到　深院鎖春風　悄無人　桃花自笑　金釵一股　擬欲問音塵　天杳杳
平平仄仄句平仄平平仄韻平仄仄平平句仄平平讀平平仄仄韻平平仄仄句仄仄仄平平句平仄仄韻
波渺渺　何處尋蓬島
平仄仄韻平仄平平仄韻

格十一
雙調八十二字，前後段各九句、六仄韻
石孝友
鶯鶯燕燕　搖盪春光懶　時節近清明　雨初晴　嬌雲弄暖　醉紅濕翠　春意釀成愁　花似染
平平仄仄韻平仄平平仄韻平仄仄平平句仄平平讀平平仄仄韻仄平仄仄句平仄仄平平句平仄仄韻
草如翦　已是春強半
仄平仄韻仄仄平平仄韻
小鬟微盼　分付多情管　癡騃不知愁　想怕晚　貪春未慣　主人好事　應許玳筵開　歌眉斂
仄平平仄韻平仄平平仄韻平仄仄平平句仄仄仄讀平平仄仄韻仄平仄仄句平仄仄平平句平平仄韻
舞腰軟　怎便輕分散
仄平仄韻仄仄平平仄韻

格十二
雙調八十二字，前段九句三仄韻，後段九句五仄韻
歐陽修
新正初破　三五銀蟾滿　纖手染香羅　翦紅蓮　滿城開遍　樓臺上下　歌管咽春風　駕香輪
平平平仄句平仄平平仄韻平仄仄平平句仄平平讀仄平平仄韻平平仄仄句平仄仄平平句仄平平句
停寶馬　只待金烏晚
平仄仄句仄仄平平仄韻
帝城今夜　羅綺誰為伴　應卜紫姑神　問歸期　相思望斷　天涯情緒　對酒且開顏　春宵短
仄平平仄句平仄平平仄韻平仄仄平平句仄平平讀平平仄仄韻平平平仄句仄仄仄平平句平平仄韻
春寒淺　莫待金杯暖
平平仄韻仄仄平平仄韻

格十三
雙調八十三字，前後段各九句、三仄韻
陸游
窮山孤壘　臘盡春初破　寂寞掩空齋　好一箇　無聊賴底我　嘯臺龍岫　隨分有雲山　臨淺瀨
平平平仄句仄仄平平仄韻仄仄仄平平句仄仄仄讀平平仄仄仄韻仄平平仄句平仄仄平平句平仄仄句
蔭長松　閒據交牀坐
仄平平句平仄平平仄韻
三杯徑醉　不覺紗巾墮　畫角喚人歸　落梅邨　籃輿夜過　城門漸近　幾點妓衣紅　官驛外
平平仄仄句仄仄平平仄韻仄仄仄平平句仄平平讀平平仄仄韻平平仄仄句仄仄仄平平句平仄仄句
酒壚前　也有閒燈火
仄平平句仄仄平平仄韻

