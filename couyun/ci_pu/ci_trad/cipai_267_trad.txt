金鳳鈎
雙調五十五字，前段六句三仄韻，後段五句四仄韻
晁補之
春辭我　向何處　怪草草　夜來風雨　一簪華髮　少歡饒恨　無計殢春且住
平平仄句仄平仄韻仄仄仄讀仄平平仄韻仄平平仄句仄平平仄句平仄仄平仄仄韻
春回常恨尋無路　試向我　小園徐步　一闌紅藥　倚風含露　春自未曾歸去
平平平仄平平仄韻仄仄仄讀仄平平仄韻仄平平仄句仄平平仄韻平仄仄平平仄韻

格二
雙調五十四字，前後段各四句、三仄韻
晁補之
雪晴閒步花畔　試屈指　早春將半　櫻桃枝上最先到　却恨小梅芳淺
仄平平仄平仄韻仄仄仄讀仄平平仄韻平平平仄仄平仄句仄仄仄平平仄韻
忽驚拂水雙來燕　暗自憶　故人猶遠　一分風雨占春愁　一來又對花腸斷
仄平仄仄平平仄韻仄仄仄讀仄平平仄韻仄平平仄仄平平句仄平仄仄平平仄韻

