玉漏遲
雙調九十四字，前段十句五仄韻，後段九句五仄韻
宋祁
杏香飄禁苑　須知自昔　皇都春早　燕子來時　繡陌漸熏芳草　蕙圃夭桃過雨　弄碎影　紅篩清沼
中平平仄仄句中平中仄句中平平仄韻中仄中平句中仄中平平仄韻中仄平平中仄句中中中讀中平平仄韻
深院悄　綠楊巷陌　鶯聲爭巧
平仄仄韻中中中中句中平平仄韻
早是賦得多情　更遇酒臨花　鎮辜歡笑　數曲闌干　故國漫勞登眺　漢外微雲盡處　亂峰鎖
中中中仄平平句中中仄平平句仄平平仄韻中仄中平句中仄中平平仄韻中仄中平中仄句中中仄讀
一竿斜照　歸路杳　東風淚零多少
中平平仄韻平仄仄韻中中仄平平仄韻

格二
雙調九十四字，前段十句六仄韻，後段九句五仄韻
吳文英
絮花寒食路　晴絲罥日　綠陰吹霧　客帽欺風　愁滿畫船煙浦　彩柱秋千散後　悵塵鎖　燕簾鶯戶
仄平平仄仄韻平平仄仄句仄平平仄韻仄仄平平句平仄仄平平仄韻仄仄平平仄仄句仄平仄讀仄平平仄韻
從間阻　夢雲無準　鬢霜如許
平仄仄韻仄平平仄句仄平平仄韻
夜永繡閣藏嬌　記掩扇傳歌　翦燈留語　月約星期　細把花須頻數　彈指一襟怨恨　漫空倩
仄仄仄仄平平句仄仄仄平平句仄平平仄韻仄仄平平句仄仄平平平仄韻平仄仄平仄仄句仄平仄讀
啼鵑聲訴　深院宇　黃昏杏花微雨
平平平仄韻平仄仄韻平平仄平平仄韻

格三
雙調九十四字，前後段各十句、六仄韻
張翥
病懷因酒惱　依稀夢裏　吳娃嬌小　金縷歌殘　人去月斜雲杳　怕見棲香燕晚　又怕聽　啼花鶯曉
仄平平仄仄韻平平仄仄句平平平仄韻平仄平平句平仄仄平平仄韻仄仄平平仄仄句仄仄仄讀平平平仄韻
庭院悄　生衣欲試　風寒猶峭
平仄仄韻平平仄仄句平平平仄韻
窈窕　青粉牆低　送影過秋千　驀然閒笑　半朵棠梨　微露鳳釵紅裊　近日琴心倦寫　更遠信
仄仄韻平仄平平句仄仄仄平平句仄平平仄韻仄仄平平句平仄仄平平仄韻仄仄平平仄仄句仄仄仄讀
西沈青鳥　虛負了　花月一春多少
平平平仄韻平仄仄韻平仄仄平平仄韻

格四
雙調九十四字，前段十句五仄韻，後段九句五仄韻
吳文英
雁邊風信小　飛瓊望杳　碧雲先晚　露冷闌干　定怯藕絲冰腕　淨洗浮雲片玉　勝花影　春燈相亂
仄平平仄仄句平平仄仄句仄平平仄韻仄仄平平句仄仄仄平平仄韻仄仄平平仄仄句仄平仄讀平平平仄韻
秦鏡滿　素娥未肯　分秋一半
平仄仄韻仄平仄仄句平平仄仄韻
每圓處　即良宵　甚此夕偏饒　對歌臨怨　萬里嬋娟　幾許霧屏雲幔　孤兔淒凉照水　曉風起
仄平仄讀仄平平句仄仄仄平平句仄平平仄韻仄仄平平句仄仄仄平平仄韻平仄平平仄仄句仄平仄讀
銀河西轉　摩淚眼　瑤臺夢回人遠
平平平仄韻平仄仄韻平平仄平平仄韻

格五
雙調九十六字，前段十句五仄韻，後段九句五仄韻
程垓
一春渾不見　那堪又是　花飛時節　忍對危闌數曲　暮雲千疊　門外星星柳眼　看誰是　當時風月
仄平平仄仄句仄平仄仄句平平平仄韻仄仄平平仄仄句仄平平仄韻平仄平平仄仄句仄平仄讀平平平仄韻
愁萬結　憑誰問我　殷勤低說
平仄仄韻平平仄仄句平平平仄韻
不是慣却春心　奈新燕傳情　舊鶯饒舌　冷篆餘香　莫放等閒消歇　縱使繁紅褪盡　猶自有
仄仄仄仄平平句仄平仄平平句仄平平仄韻仄仄平平句仄仄仄平平仄韻仄仄平平仄仄句平仄仄讀
酴醾堪折　魂夢切　如今不奈　飛來蝴蝶
平平平仄韻平仄仄韻平平仄仄讀平平平仄韻

格六
雙調九十三字，前段十句六仄韻，後段九句五仄韻
蔣捷
翠鴛雙穗冷　鶯聲喚轉　春風芳景　花湧袖香　此度徐妝偏稱　水月仙人院宇　到處有　西湖如鏡
仄平平仄仄韻平平仄仄句平平平仄韻平仄仄平句仄仄平平平仄韻仄仄平平仄仄句仄仄仄讀平平平仄韻
煙岫暝　纖葱誤指　蓮峰篁嶺
平仄仄韻平平仄仄句平平平仄韻
料想小閣初逢　正浪拍紅猊　袖飛金餅　樓倚斜暉　勝把佳期重省　萬種惺鬆笑語　一點溫柔情性
仄仄仄仄平平句仄仄仄平平句仄平平仄韻平仄平平句仄仄平平平仄韻仄仄平平仄仄句仄仄平平平仄韻
釵倦整　盈盈背燈嬌影
平仄仄韻平平仄平平仄韻

格七
雙調九十字，前段九句六仄韻，後段八句五仄韻
滕賓
問誰爭乞巧　誰知巧處成煩惱　天上佳期　底事別多歡少　雨夢雲情半晌　又早被　西風吹曉
仄平平仄仄韻平平仄仄平平仄韻平仄平平句仄仄仄平平仄韻仄仄平平仄仄句仄仄仄讀平平平仄韻
愁未了　星橋隔斷　銀河深杳
平仄仄韻平平仄仄句平平平仄韻
可笑兒女浮名　似瓜果　絲縈繞　百拙無能　贏得自家華晧　我笑嫦娥解事　但歲歲　蛾眉空老
仄仄平仄平平句仄平仄讀平平仄韻仄仄平平句平仄仄平平仄韻仄仄平平仄仄句仄仄仄讀平平平仄韻
歸去好　江上綠波煙草
平仄仄韻平仄仄平平仄韻

