醉蓬萊
雙調九十七字，前段十一句四仄韻，後段十二句四仄韻
柳永
漸亭皋葉下　隴首雲飛　素秋新霽　華闕中天　鎖葱葱佳氣　嫩菊黃深　拒霜紅淺　近寶階香砌
仄中平中仄句中仄平平句中平平仄韻中仄平平句仄中平平仄韻中仄平平句中平中仄句仄中平平仄韻
玉宇無塵　金莖有露　碧天如水
中仄平平句中平中仄句中平平仄韻
正值昇平　萬幾多暇　夜色澄鮮　漏聲迢遞　南極星中　有老人呈瑞　此際宸遊　鳳輦何處
中仄平平句中平中仄句中仄平平句仄平平仄韻中仄平平句仄中平平仄韻中仄平平句中中中仄句
度管絃清脆　太液波翻　披香簾卷　月明風細
仄中平平仄韻仄中平中句中平中仄句中平平仄韻

格二
雙調九十七字，前後段各十一句、四仄韻
蘇軾
笑勞生一夢　羇旅三年　又還重九　華髮蕭蕭　對荒園搔首　賴有多情　好飲無事　似古人賢守
仄平平仄仄句平仄平平句仄平平仄韻平仄平平句仄平平平仄韻仄仄平平句仄仄平仄句仄仄平平仄韻
歲歲登高　年年落帽　物華依舊
仄仄平平句平平仄仄句仄平平仄韻
此會應須爛醉　仍把紫菊茱萸　細看重嗅　搖落霜風　有手栽雙柳　來歲今朝　為我西顧　酹羽觴江口
仄仄平平仄仄句平仄仄仄平平句仄平平仄韻平仄平平句仄仄平平仄韻平仄平平句仄仄平仄句仄仄平平仄韻
會與州人　飲公遺愛　一江醇酎
仄仄平平句仄平平仄句仄平平仄韻

