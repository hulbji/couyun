慢卷綢
雙調一百十一字，前段十三句四仄韻，後段十一句五仄韻
柳永
閒窗燭暗　孤幃夜永　欹枕難成寐　細屈指尋思　舊事前歡　都來未盡　平生深意　到得如今
中中中中句平平仄仄句中仄平平仄韻仄中仄平平句仄仄平平句中中仄中句平平中仄韻仄仄平平句
萬般追悔　空只添憔悴　對好景良宵　皺著眉兒　成甚滋味
仄平平仄句中仄平平仄韻仄仄仄平平句仄仄平平句平仄平仄韻
紅茵翠被　當時事　一一堪垂淚　怎生得依前　似恁偎香倚暖　抱著日高猶睡　算得伊家　也應隨分
平平仄仄韻平平仄讀中仄平平仄韻仄中仄平平句仄仄平平仄仄句仄仄仄平平仄韻仄仄中平句仄平平仄句
煩惱心兒裏　又爭似從前　澹澹相看　免恁縈繫
中仄平平仄韻仄中仄平平句仄仄平平句中仄平仄韻

格二
雙調一百十字，前段十二句四仄韻，後段十二句五仄韻
李甲
絕羽沈鱗　埋香葬玉　杳杳悲前事　對一盞寒燈　數點流螢　悄悄畫屏　巫山十二　蕣臉星眸
仄仄平平句平平仄仄句仄仄平平仄韻仄仄仄平平句仄仄平平句仄仄仄平句平平仄仄韻仄仄平平句
蕙情蘭性　一旦成流水　縱有甘泉妙手　鴻都方士何濟
仄平平仄句仄仄平平仄韻仄仄平平仄仄句平平平仄平仄韻
香閨寶砌　臨妝處　迤邐苔痕翠　更不忍看伊　繡殘鴛侶　而今尚有　啼紅粉漬　好夢不來
平平仄仄韻平平仄讀平仄平平仄韻仄仄仄平平句仄平平仄句平平仄仄句平平仄仄韻仄仄仄平句
斷雲飛去　黯黯情無際　漫飲盡香醪　奈向愁腸　消遣無計
仄平平仄句仄仄平平仄韻仄仄仄平平句仄仄平平句平仄平仄韻

