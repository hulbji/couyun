最高樓
雙調八十一字，前段八句四平韻，後段八句兩仄韻、三平韻
辛棄疾
花知否　花一似何郎　　又似沈東陽　瘦棱棱地天然白　冷清清地許多香　笑東君　還又向
平中仄句中仄仄平平平韻中仄仄平平韻中平平仄平平仄句中平平仄仄平平韻仄平平句平仄中句
北枝忙
仄平平韻
著一陣　霎時間底雪　　更一箇　缺些兒底月　山下路　水邊牆　　風流怕有人知處　影兒守定竹旁厢
中中仄讀中平平仄仄仄韻仄中仄讀中平平仄仄韻中中仄讀仄平平平韻平平仄仄平平仄句中平中仄仄平平韻
且饒他　桃李趁　少年場
仄平平句平仄仄句仄平平韻

格二
雙調八十五字，前段八句四平韻，後段八句兩仄韻、三平韻
方岳
秋崖底　雲卧欲生苔　　無夢到天台　有月鋤曉帶烏犍去　與煙蓑夜釣白魚來　問誰能　供酒料
平平仄句平仄仄平平平韻平仄仄平平韻仄仄平仄仄平平仄句仄平平仄仄仄平平韻仄平平句平仄仄句
辦詩材
仄平平韻
君莫笑　閒忙棊得勢　　也莫笑　浮沈魚得計　胸次老　雪崔嵬　　付老夫小小鸕鷀杓　盡諸公袞袞鳳凰臺
平仄仄讀平平平仄仄仄韻仄仄仄讀平平平仄仄韻平仄仄讀仄平平平韻仄仄平仄仄平平仄句仄平平仄仄仄平平韻
且容將　多種竹　賸栽梅
仄平平句平仄仄句仄平平韻

格三
雙調八十字，前段八句四平韻，後段八句兩仄韻、三平韻
元好問
商於路　山遠客來稀　　雞犬靜柴扉　東家歡飲姜芽脆　西家留宿芋魁肥　覺重來　猿與鶴
平平仄句平仄仄平平平韻平仄仄平平韻平平平仄平平仄句平平平仄仄平平韻仄平平句平仄仄句
總忘機
仄平平韻
問華屋高貲　誰不戀　　美食大官　誰不羨　風浪裏　竟忘歸　　雲山既不求吾是　林泉又不責吾非
仄平仄平平讀平仄仄仄韻仄仄仄平讀平仄仄韻平仄仄讀仄平平平韻平平仄仄平平仄句平平仄仄仄平平韻
任年年　藜藿飯　芰荷衣
仄平平句平仄仄句仄平平韻

格四
雙調八十三字，前段八句四平韻，後段八句兩仄韻、三平韻
司馬昂父
登高懶　且平地過重陽　　風雨又何妨　問牛山悲淚又何苦　龍山佳會又何狂　笑淵明　歸去來
平平仄句仄平仄仄平平平韻平仄仄平平韻仄平平平仄仄平仄句平平平仄仄平平韻仄平平句平仄平句
又何忙
仄平平韻
也休說　玉堂金馬樂　　也休說　竹籬茅舍惡　花與酒　一般香　　西風莫放秋容老　時時留待客徜徉
仄平仄讀仄平平仄仄仄韻仄平仄讀仄平平仄仄韻平仄仄讀仄平平平韻平平仄仄平平仄句平平平仄仄平平韻
便百年　渾是醉　幾千場
仄仄平句平仄仄句仄平平韻

格五
雙調八十二字，前段九句四平韻，後段九句兩仄韻、三平韻
毛滂
微雨過　深院芰荷中　香冉冉　繡重重　玉人共倚闌干角　月華猶在小池東　入人懷　吹鬢影
平仄仄句平仄仄平平韻平仄仄句仄平平韻仄平仄仄平平仄句仄平平仄仄平平韻仄平平句平仄仄句
可憐風
仄平平韻
分散去　輕如雲與雪　　剩下了　許多風與月　侵枕簟　冷簾櫳　　剛能小睡還驚覺　略成輕醉早惺忪
平仄仄讀平平平仄仄仄韻仄仄仄讀仄平平仄仄韻平仄仄句仄平平平韻平平仄仄平平仄句仄平平仄仄平平韻
仗行雲　將此恨　到眉峰
仄平平句平仄仄句仄平平韻

格六
雙調八十二字，前段八句四平韻，後段八句兩叶韻、三平韻
陳亮
春乍透　香早暗偷傳　　深院落　鬭清妍　紫檀枝似流蘇帶　黃金須勝辟寒鈿　更朝朝　瓊樹好
平仄仄句平仄仄平平平韻平仄仄讀仄平平韻仄平平仄平平仄句平平平仄仄平平韻仄平平句平仄仄句
笑當年
仄平平韻
花不向　沈香亭上看　樹不著　連昌宮裏翫　衣帶水　隔風煙　　鉛華不御凌波處　蛾眉澹掃至尊前
平仄仄讀平平平仄仄叶仄仄仄讀平平平仄仄叶平仄仄讀仄平平平韻平平仄仄平平仄句平平仄仄仄平平韻
管如今　渾似了　更堪憐
仄平平句平仄仄句仄平平韻

格七
雙調八十二字，前段九句四平韻，後段八句三平韻
毛滂
新睡起　熏過繡羅衣　梳洗了　百般宜　東風淡蕩垂楊院　一春心事有誰知　苦留人　嬌不盡
平仄仄句平仄仄平平韻平仄仄句仄平平韻平平仄仄平平仄句仄平平仄仄平平韻仄平平句平仄仄句
曲眉低
仄平平韻
漫良夜月圓　空好意　恐落花流水　終寄恨　悲歡往往相隨　鳳臺凝望雙雙羽　高唐愁著夢回時
仄平仄仄平讀平仄仄句仄仄平平仄讀平仄仄句平平仄仄平平韻仄平平仄平平仄句平平平仄仄平平韻
又爭如　遵大路　合逢伊
仄平平句平仄仄句仄平平韻

格八
雙調八十三字，前段八句四平韻，後段八句兩仄韻、三平韻
程垓
舊時心事　說著兩眉羞　　長記得　憑肩遊　緗裙羅襪桃花岸　薄衫輕扇杏花樓　幾番行　幾番醉
仄平平仄句仄仄仄平平平韻平仄仄讀仄平平韻平平平仄平平仄句仄平平仄仄平平韻仄平平句仄平仄句
幾番留
仄平平韻
也誰料　春風吹已斷　　又誰料　朝雲飛亦散　天易老　恨難酬　　蜂兒不解知人苦　燕兒不解說人愁
仄平仄讀平平平仄仄仄韻仄平仄讀平平平仄仄韻平仄仄讀仄平平平韻平平仄仄平平仄句仄平仄仄仄平平韻
舊情懷　銷不盡　幾時休
仄平平句平仄仄句仄平平韻

格九
雙調八十三字，前後段各八句、四平韻
《全芳備祖》無名氏
司春有序　排次到酴醾　還預報　在庭知　蕊珠宮裏晨妝罷　披香殿下曉班齊　探花人　驅使問
平平仄仄句平仄仄平平韻平仄仄讀仄平平韻仄平平仄平平仄句平平仄仄仄平平韻仄平平句平仄仄句
採花期
仄平平韻
元不遜　梅花浮月影　也知妒　梨花帶雨枝　偏恨柳　綠條垂　與其向晚苞團絮　不如對酒坼芳蕤
平仄仄讀平平平仄仄句仄平仄讀平平仄仄平韻平仄仄讀仄平平韻仄平仄仄平平仄句仄平仄仄仄平平韻
謝東君　收拾在　牡丹時
仄平平句平仄仄句仄平平韻

格十
雙調七十八字，前後段各八句、四平韻
柳富
人間最苦　最苦是分離　伊愛我　我憐伊　青草岸頭人獨立　畫船東去櫓聲遲　楚天低　回望處
平平仄仄句仄仄仄平平韻平仄仄讀仄平平韻平仄仄平平仄仄句仄平平仄仄平平韻仄平平句平仄仄句
兩依依
仄平平韻
後會也難期　未知何日重歡會　心下事　亂如絲　好天良夜還虛過　辜負我　兩心知　願伊家
仄仄仄平平韻仄平平仄平平仄句平仄仄讀仄平平韻仄平平仄平平仄句平仄仄讀仄平平韻仄平平句
衷腸在　一雙飛
平平仄句仄平平韻

格十一
雙調八十二字，前段八句四仄韻，後段八句五仄韻
《梅苑》無名氏
梅花好　千萬君須愛　比杏兼桃猶百倍　分明學得嫦娥樣　不施朱粉天然態　蟾宮裏　銀河畔
平平仄句平仄平平仄韻仄仄平平平仄仄韻平平仄仄平平仄句仄平平仄平平仄韻平平仄句平平仄句
風霜耐
平平仄韻
嶺上故人千里外　寄去一枝君要會　表江南信相思曬　清香素豔應難對　滿頭宜向尊前戴　歲寒心
仄仄仄平平仄仄韻仄仄仄平平仄仄韻仄平平仄平平仄韻平平仄仄平平仄句仄平平仄平平仄韻仄平平句
春消息　年年在
平平仄句平平仄韻

