夜遊宮
雙調五十七字，前後段各六句、四仄韻
毛滂
長記勞君送遠　柳煙重　桃花波暖　花外溪城望不見　古槐邊　故人稀　秋鬢晚
中仄平平仄仄韻中中仄讀中平中仄韻中仄平平仄中仄韻中中中句仄平中句中中仄韻
我有淩霄伴　在何處　山寒雲亂　何不隨君弄清淺　見伊時　話陽春　山數點
中仄平平仄韻仄中中讀中平平仄韻中仄平平中中仄韻中中中句仄中中句中中仄韻

格二
雙調五十七字，前後段各六句、四仄韻
賀鑄
湖上蘭舟暮發　揚州夢斷燈明滅　想見瓊花開似雪　帽檐香　玉纖纖　曾為折
平仄平平仄仄韻平平仄仄平平仄韻仄仄平平平仄仄韻仄平平句仄平平句平仄仄韻
漁管吹還咽　問何意　並人愁絕　江北江南新念別　掩芳尊　與誰同　今夜月
平仄平平仄韻仄平仄讀仄平平仄韻平仄平平平仄仄韻仄平平句仄平平句平仄仄韻

