松梢月
雙調九十七字，前段十句五平韻，後段十句四平韻
曹勛
院靜無聲　天邊正皓月　初上重城　群木搖落　松路徑暖風輕　喜挹蟾華當松頂　照謝閣　細影縱橫
仄仄平平韻平平仄仄仄句平仄平平韻平仄平仄句平仄仄仄平平韻仄仄平平平平仄句仄仄仄讀仄仄平平韻
杖策徐步　空明裏　但襟袖皆清
仄仄平仄句平平仄句仄平仄平平韻
恍如臨異境　漾鳳沿岸闊　波淨魚驚　氣入層漢　疑有素鶴飛鳴　夜色徘徊遲宮漏　漸坐久
仄平平仄仄句仄仄平仄仄句平仄平平韻仄仄平仄句平仄仄仄平平韻仄仄平平平平仄句仄仄仄讀
露濕金莖　未忍歸去　聞何處　更吹笙
仄仄平平韻仄仄平仄句平平仄句仄平平韻

