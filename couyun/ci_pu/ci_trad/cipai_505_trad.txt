六幺令
雙調九十四字，前後段各九句、五仄韻
柳永
澹煙殘照　搖曳溪光碧　溪邊淺桃深杏　迤邐染春色　昨夜扁舟泊處　枕簟當灘磧　波聲漁笛
中平中仄句中仄中平仄韻中平中中平仄句中仄中平仄韻中仄平平仄仄句中仄平平仄韻中平平仄韻
驚回好夢　夢裏欲歸怎歸得
中平中仄句中仄中平仄平仄韻
輾轉翻成無寐　因此傷行役　思念多媚多嬌　咫尺千里隔　都為深情密愛　不忍輕離拆　好天良夕
仄仄平平平仄句中仄平平仄韻中仄中仄平平句仄仄平中仄韻中仄平平仄仄句中仄平平仄韻中平平仄韻
鴛幃寂靜　算得也應暗思憶
中平中仄句中仄中平仄平仄韻

格二
雙調九十四字，前段九句六仄韻，後段九句七仄韻
賀鑄
暮雲消散　簾卷畫堂曉　殘薰燼蠟隱映　綺席金壺倒　塵送行鞭裊裊　醉指長安道　波平天杳
仄平平仄句平仄仄平仄韻平平仄仄仄仄句仄仄平平仄韻平仄平平仄仄韻仄仄平平仄韻平平平仄韻
蘭舟欲上　回首離愁滿芳草
平平仄仄句平仄平平仄平仄韻
身外浮名擾擾　已負狂年少　無奈風月多情　此去應相笑　心記歌聲縹緲　翻是相思調　明年春早
平仄平平仄仄韻仄仄平平仄韻平仄平仄平平句仄仄平平仄韻平仄平平仄仄韻平仄平平仄韻平平平仄韻
宛溪楊柳　依舊青青為誰好
仄平平仄句平仄平平仄平仄韻

格三
雙調九十四字，前後段各九句、五仄韻
陳允平
授衣時節　猶未定寒燠　長空雨收雲霽　湛碧秋容沐　還是鱸肥蟹美　橡粟邨邨熟　不堪追逐
仄平平仄句平仄仄平仄韻平平仄平平仄句仄仄平平仄韻平仄平平仄仄句仄仄平平仄韻仄平平仄韻
龍山夢遠　惆悵田園自黃菊
平平仄仄句平仄平平仄平仄韻
醉中還念倦旅　觸景傷心目　羞破帽　把茱萸　更憶尊前玉　愁立梧桐影下　月轉回廊曲　歸期將卜
仄平平仄仄仄句仄仄平平仄韻平仄仄讀仄平平句仄仄平平仄韻平仄平平仄仄句仄仄平平仄韻平平平仄韻
西風吹雁　懶寄斜封但相囑
平平平仄句仄仄平平仄平仄韻

