青玉案
雙調六十七字，前後段各六句、五仄韻
賀鑄
凌波不過橫塘路　但目送　芳塵去　錦瑟年華誰與度　月樓花院　綺窗朱戶　惟有春知處
中平中仄平平仄韻仄中仄讀平平仄韻中仄中平平仄仄韻中平中仄句中平中仄韻中仄平平仄韻
碧雲冉冉蘅皋暮　彩筆空題斷腸句　試問閒愁知幾許　一川煙草　滿城風絮　梅子黃時雨
中平中仄平平仄韻中仄平平仄平仄韻中仄中平平仄仄韻中平中仄句中平中仄韻中仄平平仄韻

格二
雙調六十七字，前後段各六句、四仄韻
蘇軾
三年枕上吳中路　譴黃耳　隨君去　若到松江呼小渡　莫驚鷗鷺　四橋儘是　老子經行處
平平仄仄平平仄韻仄平仄讀平平仄韻仄仄平平平仄仄韻仄平平仄句仄平仄仄句仄仄平平仄韻
輞川圖上看春暮　常記高人右丞句　作箇歸期天已許　春衫猶是　小蠻針線　曾濕西湖雨
仄平平仄平平仄韻平仄平平仄平仄韻仄仄平平平仄仄韻平平平仄句仄平平仄句平仄平平仄韻

格三
雙調六十八字，前後段各六句、四仄韻
李彌遜
楊花儘教難拘管　也解趁　飛紅伴　驄馬無情人漸遠　沙平淺渡　雨濕孤邨　何處長亭晚
平平仄仄平平仄韻仄仄仄讀平平仄韻平仄平平平仄仄韻平平仄仄句仄仄平平句平仄平平仄韻
欲憑桃葉傳春怨　莫不似　斜風倩雙燕　縱得書來春又換　只將心事　分付眉尖　寂寞梨花院
仄平平仄平平仄韻仄仄仄讀平平仄平仄韻仄仄平平平仄仄韻仄平平仄句平仄平平句仄仄平平仄韻

格四
雙調六十六字，前後段各六句、四仄韻
毛滂
芙蕖花上濛濛雨　又冷落　池塘暮　何處風來搖碧戶　卷簾凝望　淡煙疏柳　翡翠穿花去
平平平仄平平仄韻仄仄仄讀平平仄韻平仄平平平仄仄韻仄平平仄句仄平平仄句仄仄平平仄韻
玉京人去無由駐　忍獨在　憑闌處　試問綠窗秋到否　可人今夜　新凉一枕　無計相分付
仄平平仄平平仄韻仄仄仄讀平平仄韻仄仄仄平平仄仄韻仄平平仄句平平仄仄句平仄平平仄韻

格五
雙調六十六字，前後段各六句、五仄韻
史達祖
蕙花老盡離騷句　綠染遍　江頭樹　日午酒消聽驟雨　青榆錢小　碧苔錢古　難買東君住
仄平仄仄平平仄韻仄仄仄讀平平仄韻仄仄仄平平仄仄韻平平平仄句仄平平仄韻平仄平平仄韻
官河不礙遺鞭路　被芳草　將愁去　多定紅樓簾影暮　蘭燈初上　夜香初炷　猶自聽鸚鵡
平平仄仄平平仄韻仄平仄讀平平仄韻平仄平平平仄仄韻平平平仄句仄平平仄韻平仄仄平仄韻

格六
雙調六十六字，前後段各六句，五仄韻、一疊韻
張炎
萬紅梅裏幽深處　甚杖屨　來何暮　草帶湘香穿水樹　塵留不住　雲留却住　壺內藏今古
仄平平仄平平仄韻仄仄仄讀平平仄韻仄仄平平平仄仄韻平平仄仄韻平平仄仄疊平仄平平仄韻
獨清懶入終南去　有忙事　修花譜　騎省不須重作賦　園中成趣　琴中得趣　酒醒聽風雨
仄平仄仄平平仄韻仄平仄讀平平仄韻仄仄仄平平仄仄韻平平平仄韻平平仄仄疊仄仄平平仄韻

格七
雙調六十八字，前後段各六句、四仄韻
吳潛
人生南北如歧路　惆悵方回斷腸句　四野碧雲秋日暮　葦汀蘆岸　落霞殘照　時有鷗來去
平平平仄平平仄韻平仄平平仄平仄韻仄仄仄平平仄仄韻仄平平仄句仄平平仄句平仄平平仄韻
一杯渺渺懷今古　萬事悠悠付寒暑　青箬綠蓑便野處　有山堪采　有溪堪釣　歸計聊如許
仄平仄仄平平仄韻仄仄平平仄平仄韻平仄仄平平仄仄韻仄平平仄句仄平平仄句平仄平平仄韻

格八
雙調六十九字，前後段各六句、四仄韻
胡銓
宜霜開盡秋光老　感動節物愁多少　塵世難逢開口笑　滿林風雨　一江煙水　颯爽驚吹帽
平平平仄平平仄韻仄仄仄仄平平仄韻平仄平平平仄仄韻仄平平仄句仄平平仄句仄仄平平仄韻
玉堂金馬何須到　且鬭取　尊前玉山倒　燕寢香清官事了　紫萸黃菊　皂羅紅袂　花與人俱好
仄平平仄平平仄韻仄仄仄讀平平仄平仄韻仄仄平平平仄仄韻仄平平仄句仄平平仄句平仄平平仄韻

格九
雙調六十七字，前後段各六句、四仄韻
李清照
征鞍不見邯鄲路　莫便匆匆歸去　秋風蕭條何以度　明窗小酌　暗燈清話　最好流連處
平平仄仄平平仄韻仄仄平平平仄韻平平平平平仄仄韻平平仄仄句仄平平仄句仄仄平平仄韻
相蓬各自傷遲暮　猶把新詩誦奇句　鹽絮家風人所許　如今憔悴　但餘雙淚　一似黃梅雨
平平仄仄平平仄韻平仄平平仄平仄韻平仄平平平仄仄韻平平平仄句仄平平仄句仄仄平平仄韻

格十
雙調六十八字，前後段各六句、四仄韻
曹組
碧山錦樹明秋霽　路轉陡疑無地　忽有人家臨曲水　竹籬茅舍　酒旗沙岸　一簇漁樵市
仄平仄仄平平仄韻仄仄仄平平仄韻仄仄平平平仄仄韻仄平平仄句仄平平仄句仄仄平平仄韻
淒凉只恐鄉心起　鳳樓遠　回頭漫凝睇　何處今宵孤館裏　一聲征雁　半窗殘月　總是離人淚
平平仄仄平平仄韻仄平仄讀平平仄平仄韻平仄平平平仄仄韻仄平平仄句仄平平仄句仄仄平平仄韻

格十一
雙調六十八字，前後段各五句、五仄韻
毛滂
今宵月好來同看　月未落　人還散　把手留連簾兒畔　含羞和恨轉嬌盼　任花映　春風面
平平仄仄平平仄韻仄仄仄讀平平仄韻仄仄平平平平仄韻平平平仄仄平仄韻仄平仄讀平平仄韻
相思不用寬金釧　也不用　多情似玉燕　問取嬋娟學長遠　不必清光夜夜見　但莫負　團圓願
平平仄仄平平仄韻仄仄仄讀平平仄仄仄韻仄仄平平仄平仄韻仄仄平平仄仄仄韻仄仄仄讀平平仄韻

格十二
雙調六十六字，前後段各六句、五仄韻
趙長卿
恍如遼鶴歸華表　閱盡人間巧　天乞一堂山對繞　微波不動　岸巾時照　照見星星好
仄平平仄平平仄韻仄仄平平仄韻平仄仄平平仄仄韻平平仄仄句仄平平仄韻仄仄平平仄韻
舞風荷蓋從敧倒　碧樹生凉自天杪　誰識元龍胸次浩　騎鯨欲去　引杯獨嘯　醉眼青天小
仄平平仄平平仄韻仄仄平平仄平仄韻平仄平平平仄仄韻平平仄仄句仄平仄仄韻仄仄平平仄韻

格十三
雙調六十八字，前段五句四仄韻，後段六句四仄韻
趙長卿
梅黃又見纖纖雨　客裏情懷兩眉聚　何處煙邨啼杜宇　勸人歸去早思家　轉聽得　聲聲苦
平平仄仄平平仄韻仄仄平平仄平仄韻平仄平平平仄仄韻仄平平仄仄平平句仄仄仄讀平平仄韻
利名縈絆何時住　惱亂愁腸成萬縷　滿眼興亡知幾許　不如尋箇　老松石畔　作箇柴門戶
仄平平仄平平仄韻仄仄平平平仄仄韻仄仄平平平仄仄韻仄平平仄句仄平仄仄句仄仄平平仄韻

