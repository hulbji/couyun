萬年歡
雙調九十八字，前段九句五平韻，後段九句四平韻
王安禮
雅出群芳　占春前信息　臘後風光　野岸郵亭　繁似萬點輕霜　清淺溪流倒影　更黯淡　月色籠香
仄仄平平韻仄中平中仄句仄仄平平韻中仄平平句平中中仄平平韻中仄平平仄仄句中中中讀中仄平平韻
渾疑是　姑射冰姿　壽陽粉面初妝
平平仄讀中仄平平句仄平仄仄平平韻
多情對景易感　况淮天庾嶺　迢遞相望　愁聽龍吟淒絕　畫角悲凉　念昔因誰醉賞　向此際
平平中中中中句仄中中中中句中仄平平韻中仄平平平仄句中仄平平韻仄仄平平仄仄句仄中中讀
空惱回腸　終須待　結實恁時　佳味堪嘗
中仄平平韻平平仄讀中仄中平句平仄平平韻

格二
雙調一百字，前後段各九句、五平韻
《高麗史·樂志》無名氏
禁籞初晴　見萬年枝上　巧囀鶯聲　藻殿連雲　萍曦高照簷楹　好是簾開麗景　裊金爐　香暖煙輕
仄仄平平韻仄仄平平仄句仄仄平平韻仄仄平平句平平平仄平平韻仄仄平平仄仄句仄平平讀平仄平平韻
傳呼道　天蹕來臨　兩行拱引簪纓
平平仄讀平仄平平句仄平仄仄平平韻
看看筵敞三清　洞寶玉杯中　滿酌犀觥　爛熳芳葩　斜簪慶快春情　更有簫韶九奏　簇魚龍
平平平仄平平韻仄仄仄平平句仄仄平平韻仄仄平平句平平仄仄平平韻仄仄平平仄仄句仄平平讀
百戲俱呈　吾皇願　永保洪圖　四方長樂昇平
仄仄平平韻平平仄讀仄仄平平句仄平平仄平平韻

格三
雙調一百一字，前後段各十句、四平韻
趙師俠
電繞神樞　虹流華渚　誕彌良用佳辰　萬宇謳歌歸舞　寶曆增新　四七年間盛事　皇威暢　邊鄙無塵
仄仄平平句平平平仄句仄平平仄平平韻仄仄平平平仄句仄仄平平韻仄仄平平仄仄句平平仄讀平仄平平韻
仁恩被　華夏咸安　太平極治歡聲
平平仄句平仄平平句仄平仄仄平平韻
重華道隆德茂　亙古今稀有　揖遜重聞　聖子三宮歡聚　兩世慈親　幸際千秋聖旦　霑鎬宴
平平仄平仄仄句仄仄平平仄句仄仄平平韻仄仄平平平仄句仄仄平平韻仄仄平平仄仄句平仄仄讀
普率惟均　封人祝　億萬斯年　壽皇尊並高真
仄仄平平韻平平仄句仄仄平平句仄平平仄平平韻

格四
雙調一百二字，前段九句四平韻，後段十句四平韻
賀鑄
淑質柔情　靚妝豔笑　未容桃李爭妍　紅粉牆東　曾記窺宋三年　不問雲朝雨暮　向西樓南館留連
仄仄平平句仄平仄仄句仄平平仄平平韻平仄平平句平仄平仄平平韻仄仄平平仄仄句仄平平平仄平平韻
何嘗信　美景良辰　賞心樂事難全
平平仄讀仄仄平平句仄平仄仄平平韻
青門解袂　畫橋回首　初沈漢佩　永斷湘絃　漫寫濃愁幽恨　封寄魚牋　擬話當時舊好　問同誰
平平仄仄句仄平平仄句平平仄仄句仄仄平平韻仄仄平平平仄句平仄平平韻仄仄平平仄仄句仄平平讀
與醉尊前　除非是　明月清風　向人今夜依然
仄仄平平韻平平仄讀平仄平平句仄平平仄平平韻

格五
雙調一百字，前段九句四仄韻，後段九句五仄韻
晁補之
十里環溪　記當年並遊　依舊風景　綵舫紅妝　重泛九秋清鏡　莫歎歌臺蔓草　喜相逢　歡情猶勝
中仄平平句仄中平中中句中中中仄韻中仄平平句中仄中平中仄韻中仄中平中仄句中中中讀中平中仄韻
蘋洲畔　橫玉驚鸞　半天雲正愁凝
中中中讀中仄平平句中中平中平仄韻
中秋醉魂未醒　又佳辰授衣　良會堪更　蚤歲功名　豪氣尚淩汝潁　能致黃金百鎰　也莫負
中平仄中中仄韻仄中平仄中句中中中仄韻中仄平平句中仄中平中仄韻中仄中平中仄句仄中中讀
鴟夷高興　別有箇　瀟灑田園　醉鄉天地同永
中平中仄韻中中仄讀中仄平平句中中中中平仄韻

格六
雙調一百字，前段九句五仄韻，後段九句六仄韻
晁補之
心憶春歸　似佳人未來　香徑無跡　雪裏江梅　因甚早知消息　百卉芳心正寂　夜不寐　幽姿脈脈
平仄平平句仄平平仄平句平仄平仄韻仄仄平平句平仄仄平平仄韻仄仄平平仄仄韻仄仄仄讀平平仄仄韻
圖清曉　先作宮妝　似防人見偷得
平平仄讀平仄平平句仄平平仄平仄韻
真香媚情動魄　算當時壽陽　無此標格　應寄揚州　何郎舊曾相識　花似何郎鬢白　恐多笑
平平仄平仄仄韻仄平平仄平句平仄平仄韻平仄平平句平平仄平平仄韻平仄平平仄仄韻仄平仄讀
逢花羞摘　那堪聽　羌管驚心　也隨繁杏拋擲
平平平仄韻平平仄讀平仄平平句仄平平仄平仄韻

格七
雙調一百字，前段九句四仄韻，後段十句五仄韻
程大昌
歲歲梅花　向壽尊畫閣　長報春起　恰似今朝　分外香肥萼韡　雜佩珊珊就列　映藍袂　寶熏擎跽
仄仄平平句仄仄平仄仄句平仄平仄韻仄仄平平句仄仄平平仄仄韻仄仄平平仄仄句仄平仄讀仄平平仄韻
道這回　屋舍團欒　四時風月桃李
仄仄平讀仄仄平平句仄平平仄平仄韻
回頭處　無限思　看秋前藥裹　而今鼎匕　須把康強　收作玳筵歡喜　况是鬢雲全綠　頂珈笄
平平仄句平仄仄韻仄平平仄仄句平平仄仄韻平仄平平句平仄仄平平仄韻仄仄仄平平仄句仄平平讀
笑陪星履　新年動是擁新祺　有孫來捧醪醴
仄平平仄韻平平仄仄仄平平句仄平平仄平仄韻

格八
雙調一百一字，前段九句五仄韻，後段十句六仄韻
程大昌
老鈍迂疏　儘世間樂事　不忺不覷　癡向韋編　根究卦爻來處　渾沌包中天地　謝東家　從頭指示
仄仄平平句仄仄平仄仄句仄平仄仄韻平仄平平句平仄仄平平仄韻平仄平平平仄韻仄平平讀平平仄仄韻
便和那　八八機關　并將匙鑰分付
仄平仄讀仄仄平平句仄平平仄平仄韻
行年數　六十四　把一年一卦　恰好相擬　妙道生生　既濟還存未濟　身願河圖比似　每演九後
平平仄句仄仄仄韻仄仄平仄仄句仄仄平仄韻仄仄平平句仄仄平平仄仄韻平仄平平仄仄韻仄仄仄仄讀
重從一始　待人問　甲子何其　剩書亥字為戲
平平仄仄韻仄平仄讀仄仄平平句仄平仄仄平仄韻

格九
雙調一百字，前段八句四仄韻，後段九句五仄韻
史達祖
兩袖梅風　謝橋邊　岸痕猶帶殘雪　過了匆匆燈市　草根青發　燕子春愁未醒　誤幾處　芳音遼絕
仄仄平平句仄平平讀仄平平仄平仄韻仄仄平平平仄句仄平平仄韻仄仄平平仄仄句仄仄仄讀平平平仄韻
煙溪上　采綠人歸　定應愁沁花骨
平平仄讀仄仄平平句仄平平仄平仄韻
非干厚情易歇　奈燕臺句老　難道離別　小徑吹衣　曾記故園風物　多少驚心舊事　第一是
平平仄平仄仄韻仄平平仄仄句平仄平仄韻仄仄平平句平仄仄平平仄韻平仄平平仄仄句仄仄仄讀
侵階羅襪　如今但　柳髮晞春　夜來和露梳月
平平平仄韻平平仄讀仄仄平平句仄平平仄平仄韻

格十
雙調一百字，前段九句四仄韻，後段九句五仄韻
晁補之
憶昔論心　盡青雲少年　燕趙豪俊　二十南游　曾上會稽千仞　振袂江中往歲　有騷人　蘭蓀遺韻
仄仄平平句仄平平仄平句平仄平仄韻仄仄平平句平仄仄平平仄韻仄仄平平仄仄句仄平平讀平平平仄韻
嗟管鮑　當日貧交　半成翻手難信
平仄仄讀平仄平平句仄平平仄平仄韻
君如未遇元禮　肯抽身盛時　尋我幽隱　此事談何容易　驥才方騁　綵舫紅妝圍定　笑西風
平平仄仄平仄句仄平平仄平句平仄平仄韻仄仄平平平仄句仄平平仄韻仄仄平平平仄韻仄平平讀
黃花斑鬢　君欲問　投老生涯　醉鄉岐路偏近
平平平仄韻平仄仄讀平仄平平句仄平平仄平仄韻

格十一
雙調一百字，前段九句四平韻、一叶韻，後段九句兩平韻、三叶韻
趙孟頫
天上春來　正陽和布澤　斗柄初回　一朵祥雲捧日　萬象生輝　帝德光昭四表　玉帛盡　梯航來會
平仄平平韻仄平平仄仄句仄仄平平韻仄仄平平仄仄句仄仄平平韻仄仄平平仄仄句仄仄仄讀平平平仄叶
彤庭敞　花覆千官　紫霄鴛鷺徘徊
平平仄讀平仄平平句仄平平仄平平韻
仁風遍滿九垓　望霓旌緩引　寶扇齊開　喜動龍顏　和氣藹然交泰　九奏簫韶舜樂　獸尊舉
平平仄仄仄平韻仄平平仄仄句仄仄平平韻仄仄平平句平仄仄平平仄叶仄仄平平仄仄句仄平仄讀
麒麟香靉　從今數　億萬斯年　聖主福如天大
平平平仄叶平平仄讀仄仄平平句仄仄仄平平仄叶

