贊成功
雙調六十二字，前後段各七句、四平韻
毛文錫
海棠未坼　萬點深紅　香苞緘結一重重　似含羞態　邀勒春風　蜂來蝶去　任繞芳叢
仄平仄仄句仄仄平平韻平平平仄仄平平韻仄平平仄句平仄平平韻平平仄仄句仄仄平平韻
昨夜微雨　飄灑庭中　忽聞聲滴井邊桐　美人驚起　坐聽晨鐘　快教折取　戴玉瓏璁
仄仄平仄句平仄平平韻仄平平仄仄平平韻仄平平仄句仄仄平平韻仄平仄仄句仄仄平平韻

