應天長
雙調五十字，前後段各五句、四仄韻
韋莊
綠槐陰裏黃鸝語　深院無人春晝午　畫簾垂　金鳳舞　寂寞繡屏香一炷
中中中中平中仄韻中仄中平平仄仄韻中平中句中中仄韻中仄中平平仄仄韻
碧天雲　無定處　空有夢魂來去　夜夜綠窗風雨　斷腸君信否
仄平平句平仄仄韻中仄中平平仄韻中仄中平中仄韻中中中中仄韻

格二
雙調四十九字，前段五句四仄韻，後段四句四仄韻
顧夐
瑟瑟羅裙金線縷　輕透鵝黃香畫袴　垂交帶　盤鸚鵡　褭褭翠翹移玉步
仄仄平平平仄仄韻平仄平平平仄仄韻平平仄句平平仄韻仄仄仄平平仄仄韻
背人勻檀注　慢轉橫波偷覷　斂黛春情暗許　倚屏慵不語
中平平中仄韻仄仄平平平仄韻仄仄平平仄仄韻仄平平仄仄韻

格三
雙調四十九字，前段五句五仄韻，後段四句四仄韻
馮延巳
一彎初月臨鸞鏡　雲鬢鳳釵慵不整　珠簾靜　重樓迥　惆悵落花風不定
仄平平仄平平仄韻平仄仄平平仄仄韻平平仄韻平平仄韻平仄仄平平仄仄韻
綠煙低柳徑　何處轆轤金井　昨夜更闌酒醒　春愁勝却病
仄平平仄仄韻平仄仄平平仄韻仄仄平平仄仄韻平平仄仄仄韻

格四
雙調五十字，前後段各四句、四仄韻
毛文錫
平江波暖鴛鴦語　兩兩釣船歸極浦　蘆洲一夜風和雨　飛起淺沙翹雪鷺
平平平仄平平仄韻仄仄仄平平仄仄韻平平中仄平平仄韻平仄仄平平仄仄韻
漁燈明遠渚　蘭棹今宵何處　羅袂從風輕舉　愁煞採蓮女
平平平仄仄韻平仄平平平仄韻平仄平平平仄韻平仄仄平仄韻

格五
雙調九十四字，前段十句六仄韻，後段十句七仄韻
柳永
殘蟬聲斷絕　傍碧砌修梧　敗葉微脫　風露淒清　正是登高時節　東籬霜乍結　綻金蕊　嫩香堪折
平平平仄仄韻仄仄仄中平句仄中平仄韻中仄中中句中仄中平平仄韻中平平仄仄韻仄中仄讀中平平仄韻
聚宴處　落帽風流　未饒前哲
中仄仄句中仄平平句仄中平仄韻
把酒與君說　恁好景良辰　怎忍虛設　休效牛山　空對江天凝咽　塵勞無暫歇　遇良會　剩偷歡悅
中中中中仄韻仄仄中平平句仄中中仄韻平仄平平句中仄中平平仄韻平平平仄仄韻仄中仄讀仄平平仄韻
歌未闕　杯興方濃　莫便中輟
中仄仄韻平仄平平句中中平仄韻

格六
雙調九十四字，前段十句四仄韻，後段十句五仄韻
葉夢得
松陵秋已老　正柳岸田家　酒醅初熟　鱸膾蒓羹　萬里水天相續　扁舟臨浩渺　寄一葉　暮濤吞沃
平平平仄仄句仄仄仄平平句仄平平仄韻平仄平平句仄仄仄平平仄韻平平平仄仄句仄仄仄讀仄平平仄韻
青箬笠　西塞山前　自翻新曲
平仄仄句平仄平平句仄平平仄韻
來往未應足　便細雨斜風　有誰拘束　陶寫中年　何待更須絲竹　鴟彝千古意　算入手　比來尤速
平仄仄平仄韻仄仄仄平平句仄平平仄韻平仄平平句平仄仄平平仄韻平平平仄仄句仄仄仄讀仄平平仄韻
最好是　千點雲屏　半篙澂綠
仄仄仄句平仄平平句仄平平仄韻

格七
雙調九十四字，前後段各十句、七仄韻
《古今詞話》無名氏
雕鞍成漫駐　望斷也不歸　院深天暮　倚遍舊日　曾共憑肩門戶　踏青何處所　想醉拍　春衫歌舞
平平平仄仄韻仄仄仄平平句仄平平仄韻仄仄仄仄句平仄平平平仄韻仄平平仄仄韻仄仄仄讀平平平仄韻
征斾舉　一步紅塵　一步回顧
平仄仄韻仄仄平平句仄仄平仄韻
行行愁獨語　想媚容今宵　怨郎不住　來為相思　却又空將愁去　人生無定據　歎後會　不知何處
平平平仄仄韻仄仄平平平句仄平仄仄韻平仄平平句仄仄平平平仄韻平平平仄仄韻仄仄仄讀仄平平仄韻
愁萬縷　憑仗東風　和淚吹與
平仄仄韻平仄平平句平仄平仄韻

格八
雙調九十八字，前後段各十一句、五仄韻
周邦彥
條風布暖　霏霧弄晴　池塘遍滿春色　正是夜臺無月　沈沈暗寒食　梁間燕　社前客　似笑我
中平仄仄句平仄仄平句平平中中平仄韻仄仄仄平平仄句平平仄平仄韻平平仄句中中仄韻中仄仄讀
閉門愁寂　亂花過　隔院芸香　滿地狼藉
中平平仄韻仄平中句中仄中平句中中平仄韻
長記那回時　邂逅相逢　郊外駐油壁　又見漢宮傳燭　飛煙五侯宅　青青草　迷路陌　強載酒
平仄仄平平句中仄平平句平仄仄平仄韻仄仄中平平仄句平平仄平仄韻中平仄句平仄仄韻仄中仄讀
細尋前跡　市橋遠　柳下人家　猶自相識
仄平平仄韻仄中中句中仄平平句中中平仄韻

格九
雙調九十八字，前段十一句五仄韻，後段十一句六仄韻
吳文英
麗花鬭靨　清麝濺塵　春聲偏漏芳陌　竟路障空雲幕　冰壺浸霞色　芙蓉鏡　詞賦客　競繡筆
仄平仄仄句平仄仄平句平平平仄平仄韻仄仄仄平平仄句平平仄平仄韻平平仄句平仄仄韻仄仄仄讀
醉嫌天窄　素娥下　小駐輕鑣　眼亂紅碧
仄平平仄韻仄平仄句仄仄平平句仄仄平仄韻
前事頓非昔　故苑年光　渾與世相隔　向暮巷空人絕　殘燈耿塵壁　凌波恨　簾戶寂　聽怨寫
平仄仄平仄韻仄仄平平句平仄仄平仄韻仄仄仄平平仄句平平仄平仄韻平平仄句平仄仄韻仄仄仄讀
墮梅哀笛　竚立久　雨暗河橋　譙漏疏滴
仄平平仄韻仄仄仄句仄仄平平句平仄平仄韻

格十
雙調九十八字，前段十一句六仄韻，後段十一句七仄韻
康與之
管絃繡陌　燈火畫橋　塵香舊時歸路　腸斷蕭孃　舊日風簾映朱戶　鶯能舞　花解語　念後約
仄平仄仄句平仄仄平句平平仄平平仄韻平仄平平句仄仄平平仄平仄韻平平仄韻平仄仄韻仄仄仄讀
頓成輕負　緩雕轡　獨自歸來　憑闌情緒
仄平平仄韻仄平仄句仄仄平平句平平平仄韻
楚岫在何處　香夢悠悠　花月更誰主　惆悵後期　空有鱗鴻寄紈素　枕前淚　窗外雨　翠幕冷
仄仄仄平仄韻平仄平平句平仄仄平仄韻平仄仄平句平仄平平仄平仄韻仄平仄韻平仄仄韻仄仄仄讀
夜凉虛度　未應信　此度相思　寸腸千縷
仄平平仄韻仄平仄句仄仄平平句仄平平仄韻

格十一
雙調九十八字，前後段各十一句、六仄韻
王沂孫
疏簾蝶粉　幽逕燕泥　花間小雨初足　又是禁城寒食　輕舟泛晴淥　尋芳地　來去熟　尚仿佛
平平仄仄句平仄仄平句平平仄仄平仄韻仄仄仄平平仄韻平平仄平仄韻平平仄句平仄仄韻仄仄仄句
大堤南北　望楊柳　一片陰陰　搖曳新綠
仄平平仄韻仄平仄讀仄仄平平句平仄平仄韻
重訪豔歌人　聽取春聲　猶是杜郎曲　蕩漾去年春色　深深杏花屋　東風裏　曾與宿　記小刻
平仄仄平平句仄仄平平句平仄仄平仄韻仄仄仄平平仄韻平平仄平仄韻平平仄句平仄仄韻仄仄仄讀
近窗新竹　舊游遠　沈醉歸來　滿院銀燭
仄平平仄韻仄平仄句平仄平平句仄仄平仄韻

格十二
雙調九十八字，前後段各十句、五仄韻
陳允平
流鶯喚夢　芳草帶愁　東風料峭寒色　又見杏漿餳粥　家家禁煙食　江湖幾年倦客　曾慣識
平平仄仄句平仄仄平句平平仄仄平仄韻仄仄仄平平仄句平平仄平仄韻平平仄平仄仄韻平仄仄讀
淒凉岑寂　苦吟瘦　蕭索詩腸　空媿郊籍
平平平仄韻仄平仄句平仄平平句平仄平仄韻
春事正溪山　柳霧花塵　深映翠羅壁　更謝多情雙燕　歸來舊庭宅　晴絲亂遊巷陌　悵容易
平仄仄平平句仄仄平平句平仄仄平仄韻仄仄平平平仄句平平仄平仄韻平平仄平仄仄韻仄平仄讀
萬紅陳跡　酒旗直　綠水橋邊　猶記曾識
仄平平仄韻仄平仄句仄仄平平句平仄平仄韻

