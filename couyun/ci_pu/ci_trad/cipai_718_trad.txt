春從天上來
雙調一百四字，前段十一句六平韻，後段十一句五平韻
吳激
海角飄零　歎漢苑秦宮　墜露飛螢　夢裏天上　金屋銀屏　歌吹競舉青冥　問當時遺譜　有絕藝
中仄平平韻仄仄仄平平句中仄平平韻中仄平仄句中仄平平韻中仄仄仄平平韻仄平平平仄句仄中仄讀
鼓瑟湘靈　促哀彈　似林鶯嚦嚦　山溜泠泠
仄仄平平韻仄平平句仄平平仄仄句中仄平平韻
梨園太平樂府　醉幾度春風　鬢髮星星　舞徹中原　塵飛滄海　風雪萬里龍庭　寫秋笳幽怨
平平仄平中仄句仄仄仄平平句中仄平平韻中仄平平句中平平仄句中仄中仄平平韻仄平平平仄句
人憔悴　不似丹青　酒微醒　對一軒凉月　燈火青熒
平中仄讀中仄平平韻仄平平韻仄仄平平仄句平仄平平韻

格二
雙調一百四字，前段十一句七平韻，後段十一句五平韻
張翥
裊裊秋風　聽響徹雲間　彩鳳啼雄　嬴女飛下　玉佩玲瓏　腸斷十二臺空　渺霜天如海　寫不盡
仄仄平平韻仄仄仄平平句仄仄平平韻平仄平仄句仄仄平平韻平仄仄仄平平韻仄平平平仄句仄仄仄讀
客裏情濃　燭銷紅　更鏘金振羽　變徵移宮
仄仄平平韻仄平平韻仄平平仄仄句仄仄平平韻
揚州舊時月色　歎水調如今　誰唱誰工　露葉殘蛾　蟾花遺粉　寂寞瓊樹香中　問坡仙何處
平平仄平仄仄句仄仄仄平平句平仄平平韻仄仄平平句平平平仄句仄仄平仄平平韻仄平平平仄句
滄江上　鶴夢無蹤　思難窮　把一襟幽怨　吹與魚龍
平平仄讀仄仄平平韻仄平平韻仄仄平平仄句平仄平平韻

格三
雙調一百六字，前段十一句六平韻，後段十二句六平韻
張炎
海上回槎　認舊時鷗鷺　猶戀蒹葭　影散香消　水流雲在　疏樹十里寒沙　難問錢塘蘇小　都不見
仄仄平平韻仄仄平平仄句平仄平平韻仄仄平平句仄平平仄句平仄仄仄平平韻平仄平平平仄句平仄仄讀
擘竹分茶　更堪嗟　似荻花江上　誰弄琵琶
仄仄平平韻仄平平韻仄仄平平仄句平仄平平韻
煙霞　自延晚照　盡換了西林　窈窕紋紗　蝴蝶飛來　不知是夢　猶疑春在鄰家　一掬幽懷難寫
平平韻仄平仄仄句仄仄仄平平句仄仄平平韻平仄平平句仄平仄仄句平平平仄平平韻仄仄平平平仄句
春何處　春已天涯　減繁華　是山中杜宇　不是楊花
平平仄讀平仄平平韻仄平平韻仄平平仄仄句仄仄平平韻

格四
雙調一百二字，前段十一句六平韻，後段十一句四平韻
周伯陽
浩蕩青冥　正凉露如洗　萬里虛明　鼓角悲健　秋入重城　髣髴石上三生　指蓬萊雲路　渺何許
仄仄平平韻仄平仄平仄句仄仄平平韻仄仄平仄句平仄平平韻仄仄仄仄平平韻仄平平平仄句仄平仄讀
月冷風清　倚南樓　一聲長笛　幾點殘星
仄仄平平韻仄平平句仄平平仄句仄仄平平韻
西風舊年有約　聽候蛩語夜　客裏心驚　紅樹山深　翠苔門掩　想見露草疏螢　便乘風歸去
平平仄平仄仄句仄仄平仄仄句仄仄平平韻平仄平平句仄平平仄句仄仄仄仄平平韻仄平平平仄句
闌干外　河漢西傾　笑淹留　劃然孤嘯　雲白天青
平平仄讀平仄平平韻仄平平句仄平平仄句平仄平平韻

