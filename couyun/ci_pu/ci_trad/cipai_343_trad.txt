淡黃柳
雙調六十五字，前段五句五仄韻，後段七句五仄韻
姜夔
空城畫角　吹入垂楊陌　馬上單衣寒惻惻　看盡鵝黃嫩綠　都是江南舊相識
中平仄仄韻平仄平平仄韻仄仄平平平仄仄韻仄仄平平中仄韻平仄平平仄平仄韻
正岑寂　明朝又寒食　強攜酒　小橋宅　怕梨花　落盡成秋色　燕燕飛來　問春何在　唯有池塘自碧
仄平仄韻平平仄平仄韻中中仄讀仄平仄韻仄平平讀仄仄平平仄韻仄仄平平句仄平平仄句平仄平平仄仄韻

格二
雙調六十五字，前段五句五仄韻，後段七句四仄韻
張炎
楚腰一捻　羞翦青絲結　力未勝春嬌怯怯　暗托鶯聲細說　愁蹙眉心鬭雙葉
仄平仄仄韻平仄平平仄韻仄仄平平平仄仄韻仄仄平平仄仄韻平仄平平仄平仄韻
正情切　柔條未堪折　應不解　管離別　如今已入東風眼　空望斷章臺　馬蹄何處　閒了黃昏淡月
仄平仄韻平平仄平仄韻平仄仄讀仄平仄韻平平仄仄平平仄句平仄仄平平句仄平平仄句平仄平平仄仄韻

格三
雙調六十五字，前段五句四仄韻，後段七句四仄韻
王沂孫
花邊短笛　初結孤山約　雨悄風輕寒漠漠　翠鏡秦鬟釵別　同折幽芳怨搖落
平平仄仄韻平仄平平仄韻仄仄平平平仄仄韻仄仄平平平仄句平仄平平仄平仄韻
素裳薄　重拈舊紅萼　歎攜手　轉離索　料青禽　一夢春無幾　後夜相思　素蟾低照　誰掃花陰共酌
仄平仄韻平平仄平仄韻仄平仄讀仄平仄韻仄平平讀仄仄平平仄句仄仄平平句仄平平仄句平仄平平仄仄韻

