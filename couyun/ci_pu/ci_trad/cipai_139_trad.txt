烏夜啼
雙調四十七字，前後段各四句、兩平韻
（南唐）李煜
昨夜風兼雨　簾幃颯颯秋聲　燭殘漏斷頻敧枕　起坐不能平
仄仄平平仄句中平仄仄平平韻中平中仄平平仄句中仄仄平平韻
世事漫隨流水　算來一夢浮生　醉鄉路穩宜頻到　此外不堪行
中仄中平中仄句中平中仄平平韻中平中仄平平仄句中仄仄平平韻

格二
雙調四十八字，前後段各四句、兩平韻
趙令畤
樓上縈簾弱絮　牆頭礙月低花　年年春事關心事　腸斷欲棲鴉
中仄中平中仄句平平仄仄平平韻中中中中平中仄句中仄仄平平韻
舞鏡鸞衾翠減　啼珠鳳蠟紅斜　重門不鎖相思夢　隨意繞天涯
仄仄平平仄仄句平平仄仄平平韻中中中中平中仄句中仄仄平平韻

格三
雙調五十字，前後段各五句、兩平韻
程垓
牆外雨肥梅子　階前水繞荷花　陰陰庭戶薰風灑　冰紋簟　怯菱芽
平仄仄平平仄句平平仄仄平平韻平平平仄平平仄句平平仄句仄平平韻
春盡難憑燕語　日長惟有蜂衙　沈香火冷珠簾暮　箇人在　碧窗紗
平仄平平仄仄句仄平平仄平平韻平平仄仄平平仄句仄平仄句仄平平韻

