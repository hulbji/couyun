蕙蘭芳引
雙調八十四字，前後段各八句，四仄韻
周邦彥
寒瑩晚空　點青鏡　斷霞孤鶩　對客館深扃　霜草未衰更綠　倦遊厭旅　但夢遶　阿嬌金屋
平仄仄平句仄平仄讀仄平平仄韻仄中仄平平句平仄仄平中仄韻仄平仄仄句中仄仄讀中平平仄韻
想故人別後　盡日空疑風竹
仄仄平中仄句仄仄平平平仄韻
塞北氍毹　江南圖障　是處溫燠　更花管雲箋　猶寫寄情舊曲　音塵迢遞　但勞遠目　今夜長
中仄平平句中平平仄句仄仄平仄韻仄中仄平平句中仄仄平仄仄韻中平中仄句仄平中仄韻中仄平讀
爭奈枕單人獨
平仄仄平平仄韻

