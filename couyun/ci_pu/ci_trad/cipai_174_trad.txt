月宮春
雙調四十九字，前段四句四平韻，後段四句兩平韻
毛文錫
水晶宮裏桂花開　神仙探幾回　紅芳金蕊繡重臺　低傾瑪瑙杯
仄平平仄仄平平韻中平中仄平韻中平平仄仄平平韻中平中仄平韻
玉兔銀蟾爭守護　姮娥姹女戲相偎　遙聽鈞天九奏　玉皇親看來
中仄中平平仄仄句平平中仄仄平平韻中仄平平仄仄句仄平平仄平韻

格二
雙調五十字，前段四句四平韻，後段四句三平韻
周邦彥
蜀絲趁日染乾紅　微暖口脂融　博山細篆靄房櫳　靜看打窗蟲
中平中仄仄平平韻中仄仄平平韻中平中仄仄平平韻中仄仄平平韻
愁多膽怯疑虛幕　聲不斷　暮景疏鐘　團圍四壁小屏風　淚盡夢啼中
平平仄仄平平仄句平中仄讀仄仄平平韻中平中仄仄平平韻中仄仄平平韻

