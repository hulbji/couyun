河滿子
單調三十六字，六句三平韻
和凝
寫得魚牋無限　其如花鎖春輝　目斷巫山雲雨　空教殘夢依依　却愛熏香小鴨　羨他長在屏幃
中仄中平中仄句中平中仄平平韻中仄平平平仄句中平平仄平平韻中仄中平中仄句中平中仄平平韻

格二
單調三十七字，六句三平韻
和凝
正是破瓜年紀　含情慣得人饒　桃李精神鸚鵡舌　可堪虛度良宵　却愛藍羅裙子　羨他長束纖腰
仄仄仄平平仄句平平仄仄平平韻平仄平平平仄仄句仄平平仄平平韻仄仄平平平仄句仄平平仄平平韻

格三
雙調七十三字，前後段各六句、三平韻
尹鶚
雲雨常陪盛會　笙歌慣逐閒遊　錦裏風光應占　玉鞭金勒驊騮　戴月潛穿深曲　和香醉脫輕裘
平仄平平仄仄句平平仄仄平平韻仄仄平平平仄句仄平平仄平平韻仄仄平平平仄句平平仄仄平平韻
方喜正同鴛帳　又言將往皇州　每憶良宵公子伴　夢魂長掛紅樓　欲表傷離情味　丁香結在心頭
平仄仄平平仄句仄平平仄平平韻仄仄平平平仄仄句仄平平仄平平韻仄仄平平平仄句平平仄仄平平韻

格四
雙調七十四字，前後段各六句、三平韻
毛熙震
寂寞芳菲暗度　歲華如箭堪驚　緬想舊歡多少事　轉添春思難平　曲檻絲垂金柳　小窗絃斷銀箏
仄仄平平仄仄句仄平平仄平平韻仄中中中平中仄句仄平平仄平平韻仄仄平平平仄句仄平平仄平平韻
深院空聞燕語　滿園閒落花輕　一片相思休不得　忍教長日愁生　誰見夕陽孤夢　覺來無限傷情
平仄平平仄仄句仄平平仄平平韻中中平中平中仄句仄平平仄平平韻平仄仄平平仄句仄平平仄平平韻

格五
雙調七十四字，前後段各六句、四仄韻
毛滂
急雨初收珠點　雲峰巉絕天半　轆轤金井卷甘冽　簾外翠陰遮遍　波翻水晶重箔　秋在琉璃雙簟
仄仄平平平仄韻平平平仄平仄韻仄平平仄仄平仄句平仄仄平平仄韻平平仄平平仄句平仄平平平仄韻
漏永流花緩緩　未放崦嵫晼晚　紅荷綠芰暮天好　小宴水亭風館　雲亂香噴寶鴨　月冷釵橫玉燕
仄仄平平仄仄韻仄仄平平仄仄韻平平仄仄仄平仄句仄仄仄平平仄韻平仄平平仄仄句仄仄平平仄仄韻

