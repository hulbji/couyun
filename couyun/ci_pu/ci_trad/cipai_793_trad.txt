六州
雙調一百二十九字，前段十四句七平韻，後段十五句八平韻
《宋史·樂志》無名氏
良夜永　玉漏正遲遲　丹禁肅　周廬列　羽衛繞皇幃　嚴鼓動　畫角聲齊　金管飄雅韻　遠逐輕颸
平仄仄句仄仄仄平平韻平仄仄句平平仄句仄仄仄平平韻平仄仄讀仄仄平平韻平仄平仄仄句仄仄平平韻
薦嘉玉　躬祀神祗　祈福為黔黎　升中盛禮　增高益厚　登封檢玉　時邁合周詩
仄平仄讀平仄平平韻平仄仄平平韻平平仄仄句平平仄仄句平平仄仄句平仄仄平平韻
元文錫　慶雲五色相隨　甘露降　醴泉湧　三秀發靈芝　皇猷播　史冊光輝　受鴻禧　萬年永固丕基
平平仄句仄平仄仄平平韻平仄仄句仄平仄句平仄仄平平韻平平仄讀仄仄平平韻仄平平韻仄平仄仄平平韻
吾君德　蕩蕩巍巍　邁堯舜文思　從今寰宇　休牛放馬　耕田鑿井　鼓腹樂昌期
平平仄句仄仄平平韻仄平仄平平韻平平平仄句平平仄仄句平平仄仄句仄仄仄平平韻

