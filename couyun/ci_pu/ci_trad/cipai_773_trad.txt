期夜月
雙調一百十三字，前段十三句八仄韻，後段十二句六仄韻
劉濬
金鈎花綬繫雙月　腰肢軟低折　揎皓腕　縈繡結　輕盈宛轉　妙若鳳鸞飛越　無別　香檀急扣轉清切
平平平仄仄平仄韻平平仄平仄韻平仄仄句平仄仄韻平平仄仄句仄仄仄平平仄韻平仄韻平平仄仄仄平仄韻
翻纖手飄瞥　催畫鼓　追脆管　鏘洋雅奏　尚與眾音為節
平平仄平仄韻平仄仄句平仄仄句平平仄仄句仄仄仄平平仄韻
當時妙選舞袖　慧性雅質　名為殊絕　滿座傾心注目　不甚窺回雪　纖怯　逡巡一曲霓裳徹
平平仄仄仄仄句仄仄仄仄句平平平仄韻仄仄平平仄仄句仄仄平平仄韻平仄韻平平仄仄平平仄韻
汗透鮫綃濕　教人與　傅香粉　媚容秀髮　宛降蕊珠宮闕
仄仄平平仄韻平平仄句仄平仄句仄平仄仄句仄仄仄平平仄韻

