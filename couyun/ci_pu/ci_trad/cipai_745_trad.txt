落梅
雙調一百七字，前段十二句四仄韻，後段十句五仄韻
王詵
壽陽妝晚　慵勻素臉　經宵醉痕堪惜　前邨雪裏　幾枝初綻　正冰姿仙格　忍被東風　亂飄滿地
仄平平仄句平平仄仄句平平仄平平仄韻平平仄仄句仄平平仄句仄平平平仄韻仄仄平平句仄平仄仄句
殘英堆積　可堪江上起離愁　憑誰說寄　腸斷未歸客
平平平仄韻仄平平仄仄平平句平平仄仄句平仄仄平仄韻
流恨聲傳羌笛　感行人　水亭山驛　越溪信阻　仙鄉路杳　但風流塵跡　香豔濃時　未多吟賞
平仄平平平仄韻仄平平讀仄平平仄韻仄平仄仄句平平仄仄句仄平平平仄韻平仄平平句仄平平仄句
已成輕擲　願身長健且憑闌　明年還放春消息
仄平平仄韻仄平平仄仄平平句平平平仄平平仄韻

格二
雙調一百六字，前段九句四仄韻，後段九句五仄韻
《梅苑》無名氏
帶煙和雪　繁枝淡泞　誰將粉融酥滴　疏枝冷蕊壓群芳　年年長占春色　江路溪橋漫倒　裊裊風中無力
仄平平仄句平平仄仄句平平仄平平仄韻平平仄仄仄平平句平平平仄平仄韻平仄平平仄仄句仄仄平平平仄韻
暗香浮動冰姿　明月裏　想無花比高格
仄平平仄平平句平仄仄讀仄平平仄平仄韻
爭奈光陰瞬息　動幽怨　潛生羌笛　新花鬭巧　有天然閒態　倚闌堪惜　零亂殘英片片　飛上舞筵歌席
平仄平平仄仄韻仄平仄讀平平平仄韻平平仄仄句仄平平平仄句仄平平仄韻平仄平平仄仄句平仄仄平平仄韻
斷腸忍淚念前期　經歲還有芳容隔
仄平仄仄仄平平句平仄平仄平平仄韻

