西施
雙調七十一字，前段七句四平韻，後段七句三平韻
柳永
柳街燈市好花多　盡讓美瓊娥　萬嬌千媚　的的在層波　取次妝梳　自有天然態　愛淺畫雙蛾
仄平平仄仄平平韻仄仄仄平平韻仄平平仄句中仄仄平平韻仄仄平平句仄仄平平仄句仄中仄平平韻
斷腸最是金閨客　空憐愛　奈伊何　洞房咫尺　無計枉朝珂　有意憐才　每遇行雲處　幸時恁相過
仄平仄仄平平仄句中平仄讀仄平平韻仄平仄仄句中仄仄平平韻仄仄平平句仄仄平平仄句仄中仄平平韻

格二
雙調七十三字，前段七句四平韻，後段七句三平韻
柳永
苧蘿妖豔世難儕　善媚悅君懷　後庭恃愛寵　盡使絕嫌猜　正恁朝歡暮宴　情未足　早江上兵來
仄平平仄仄平平韻仄仄仄平平韻仄平仄仄仄句仄仄仄平平韻仄仄平平仄仄句平仄仄句仄平仄平平韻
捧心調態軍前死　旋羅綺　變塵埃　至今想怨魄　無主尚徘徊　夜夜姑蘇城外　當時月　但空照荒臺
仄平平仄平平仄句仄平仄讀仄平平韻仄平仄仄仄句平仄仄平平韻仄仄平平平仄句平平仄句仄平仄平平韻

