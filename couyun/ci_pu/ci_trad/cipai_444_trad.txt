促拍滿路花
雙調八十三字，前後段各八句、四平韻
柳永
香靨融春雪　翠鬢嚲秋煙　楚腰纖細正笄年　鳳幃夜短　偏愛日高眠　起來貪顛耍　只恁殘却黛眉
中中平中仄句中仄仄平平韻中平平仄仄平平韻中平中仄句中仄仄平平韻中中平中仄句中仄平中仄中句
不整花鈿
中仄平平韻
有時攜手閒坐　偎倚綠窗前　溫柔情態盡人憐　畫堂春過　悄悄落花天　長是嬌癡處　尤殢檀郎
仄平平仄平仄句中仄仄平平韻中平平仄仄平平韻中平中仄句中仄仄平平韻中仄平平仄句中中平中句
未教拆了秋千
仄平中仄平平韻

格二
雙調八十一字，前後段各八句、四平韻
廖行之
雨霽煙波闊　雁度隴雲愁　西風庭院不勝秋　桂華光滿　偏照最高樓　東山攜妓約　故人千里
仄仄平平仄句仄仄仄平平韻平平平仄仄平平韻仄平平仄句平仄仄平平韻平平平仄仄句仄平平仄句
夜來為檥仙舟
仄平仄仄平平韻
明眸皓齒　歌舞總名流　惱人情態物中尤　陽春一曲　誰把萬金酬　便好拌沈醉　此夕姮娥
中平中仄句平仄仄平平韻仄平平仄仄平平韻平平仄仄句平仄仄平平韻仄仄平平仄句仄仄平平句
共須著意攀留
仄平仄仄平平韻

格三
雙調八十三字，前後段各八句、五平韻
呂渭老
西風秋日短　小雨菊花寒　斷雲低古木　暗江天　星娥尺五　佳約誤當年　小語憑肩處　猶記西園
平平平仄仄句仄仄仄平平韻仄平平仄仄讀仄平平韻平平仄仄句平仄仄平平韻仄仄平平仄句平仄平平韻
畫橋斜月闌干
仄平平仄平平韻
鳥啼花落　春信遣誰傳　尚容清夜夢　小留連　青樓何處　寶鏡注嬋娟　應念紅箋事　微暈春山
仄平平仄句平仄仄平平韻仄平平仄仄讀仄平平韻平平平仄句仄仄仄平平韻平仄平平仄句平仄平平韻
背窗愁枕孤眠
仄平平仄平平韻

格四
雙調八十六字，前段八句四平韻，後段八句五平韻
《花草粹編》無名氏
秋風吹渭水　落葉滿長安　黃塵車馬道　獨清閒　自然爐鼎　虎繞與龍盤　九轉丹砂就　琴心三疊
平平平仄仄句仄仄仄平平韻平平平仄仄讀仄平平韻仄平平仄句仄仄仄平平韻仄仄平平仄句平平平仄句
蕊宮看舞胎仙
仄平仄仄平平韻
任萬釘寶帶貂蟬　富貴欲薰天　黃粱炊未熟　夢驚殘　是非海裏　直道作人難　袖手江南去
仄仄平仄仄平平韻仄仄仄平平韻平平平仄仄讀仄平平韻仄平仄仄句仄仄仄平平韻仄仄平平仄句
白蘋紅蓼　又尋湓浦廬山
仄平平仄句仄平平仄平平韻

格五
雙調八十六字，前段八句四平韻，後段八句六平韻
趙師俠
栽花春爛漫　疊石翠巑岏　小庭相對倚　數峰寒　主人尋勝　接竹引清泉　鑿破蒼苔地　一曲泓澄
平平平仄仄句仄仄仄平平韻仄平平仄仄讀仄平平韻仄平平仄句仄仄仄平平韻仄仄平平仄句仄仄平平句
六花疑是深淵
仄平平仄平平韻
向閒中　百慮翛然　情事寄鳴絃　爐香陪茗椀　可忘言　噴珠濺雪　歷歷聽潺湲　塵世知何計
仄平平讀仄仄平平韻平仄仄平平韻平平平仄仄讀仄平平韻平平仄仄句仄仄仄平平韻平仄平平仄句
不老朱顏　靜看日月跳丸
仄仄平平韻仄平仄仄平平韻

格六
雙調八十七字，前段八句四平韻，後段八句五平韻
曹勛
清都山水客　何事入臨安　珍祠天賜與　半生閒　曲池人靜　水擊赤烏蟠　飛上煙嵐頂　三縷明霞照晚
平平平仄仄句平仄仄平平韻平平平仄仄讀仄平平韻仄平平仄句仄仄仄平平韻平仄平平仄句平仄平平仄仄句
時對胎仙
平仄平平韻
圃中有箇小庭軒　纔到便翛然　坐來閒看了　篆香殘　道人活計　休道出塵難　歸去後　安排著
仄平仄仄仄平平韻平仄仄平平韻仄平平仄仄讀仄平平韻仄平仄仄句平仄仄平平韻平仄仄讀平平仄句
一兩麻鞵　定期踏遍名山
仄仄平平句仄平仄仄平平韻

格七
雙調八十三字，前後段各八句、六仄韻
秦觀
露顆添花色　月彩投窗隙　春思如中酒　恨無力　洞房咫尺　曾寄青鸞翼　雲散無蹤跡　羅帳春殘
中仄平平仄韻仄仄平平仄韻平中平中仄讀中平仄韻仄中中中句中仄平平仄韻中仄平平仄韻中仄平平句
夢回無處尋覓
仄中平中平仄韻
輕紅膩白　步步熏蘭澤　約腕金環重　宜裝飾　未知安否　一向無消息　不似尋常憶　憶後教人
平平仄仄韻仄仄平平仄韻中中中中仄讀中平仄韻仄中平中句仄仄平平仄韻仄仄平平仄韻仄仄平平句
片時存濟不得
仄平平仄仄仄韻

格八
雙調八十三字，前後段各八句、五仄韻
周邦彥
金花落燼燈　銀礫鳴窗雪　夜深微漏斷　行人絕　風扉不定　竹圃琅玕折　玉人新間闊　著甚悰情
平平中仄平句中仄平平仄韻中中平中仄讀平平仄韻平平仄仄句仄仄平平仄韻中平平仄仄韻中仄平平句
更當恁地時節
仄平中仄平仄韻
無言欹枕　帳底流清血　愁如春後絮　來相接　知他那裏　爭信人心切　除共天公說　不成也還
中中中中句仄仄平平仄韻中中平中仄讀平平仄韻中平仄仄句中仄平平仄韻中中平中仄韻中中中平句
似伊無箇分別
仄平中仄平仄韻

格九
雙調八十六字，前段八句六仄韻，後段七句五仄韻
袁去華
江上西風晚　野水兼天遠　雲衣拖翠縷　易零亂　見柳葉滿梢　秀色驚秋變　百歲今強半　兩鬢青青
平仄平平仄韻仄仄平平仄韻平平平仄仄讀仄平仄韻仄仄仄仄平句仄仄平平仄韻仄仄平平仄韻仄仄平平句
盡著吳霜偷換
仄仄平平平仄韻
向老來　功名心事懶　客裏愁難遣　乍飄泊　有誰管　對照壁孤燈　相與秋蟲歎　人間事　經了萬千
仄仄平讀平平平仄仄韻仄仄平平仄韻仄平仄讀仄平仄韻仄仄仄平平句平仄平平仄韻平平仄讀平仄仄平句
這寂寞　幾時曾見
仄仄仄讀仄平平仄韻

格十
雙調九十字，前後段各八句、六仄韻
辛棄疾
千丈擎天手　萬卷懸河口　黃金腰下印　大如斗　任千騎弓刀　揮霍遮前後　百計千方久　似鬭草兒童
平仄平平仄韻仄仄平平仄韻平平平仄仄讀仄平仄韻仄平仄平平句平仄平平仄韻仄仄平平仄韻仄仄仄平平句
贏箇他家偏有
平仄平平平仄韻
算枉了　雙眉長皺　白髮空回首　那時間　說向山中友　看丘隴牛羊　更辨賢愚否　且自栽花柳
仄仄仄讀平平平仄韻仄仄平平仄韻仄平平讀仄仄平平仄韻仄平仄平平句仄仄平平仄韻仄仄平平仄韻
怕有人來　但只道　今朝中酒
仄仄平平句仄仄仄讀平平平仄韻

格十一
雙調八十八字，前後段各八句、五仄韻
牛真人
雨過山花綻　霧斂雲收天漢　清閒幽雅處　耽遊翫　古洞巖前　時把金丹煉　不愛乘肥馬　富貴榮華
仄仄平平仄韻仄仄平平平仄韻平平平仄仄讀平平仄韻仄仄平平句平仄平平仄韻仄仄平平仄句仄仄平平句
是非多不須管
仄平平仄平仄韻
獨坐茅齋看　閒把道經時展　橫琴膝上撫　鶴來見　紫綬金章　是則是　官高顯　五更忙上馬
仄仄平平仄韻平仄仄平平仄韻平平仄仄仄讀仄平仄韻仄仄平平句仄仄仄讀平平仄韻仄平平仄仄句
爭似我山家　日午柴門猶掩
平仄仄平平句仄仄平平平仄韻

