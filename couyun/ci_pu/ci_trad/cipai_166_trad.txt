東坡引
雙調四十八字，前段四句四仄韻，後段五句四仄韻
曹冠
凉飆生玉宇　黃花曉凝露　汀蘋岸蓼秋將暮　登高開宴俎
中平平仄仄韻平中中平仄韻平平仄仄平平仄韻中平平仄仄韻
傳杯興逸　分咏得句　思戲馬　常懷古　東籬候酒人何處　芳尊須送與
平平仄仄句中中中仄韻中中仄讀平平仄韻中平仄仄平平仄韻平平平仄仄韻

格二
雙調四十九字，前段四句四仄韻，後段五句四仄韻
袁去華
隴頭梅半吐　江南歲將暮　閒窗盡日將愁度　黃昏愁更苦
仄平平仄仄韻平平仄平仄韻平平仄仄平平仄韻平平平仄仄韻
歸期望斷　雙魚尺素　念嘶騎　今到何處　殘燈背壁三更鼓　斜風吹細雨
平平仄仄句平平仄仄韻仄平仄讀平仄平仄韻平平仄仄平平仄韻平平平仄仄韻

格三
雙調五十八字，前段五句四仄韻、一疊韻，後段六句四仄韻、一疊韻
趙師俠
相看情未足　離觴已催促　停歌欲語眉先蹙　何期歸太速　何期歸太速
平平平仄仄韻平平仄平仄韻平平仄仄平平仄韻平平平仄仄韻平平平仄仄疊
如今去也　無計追逐　怎忍聽　陽關曲　扁舟後夜灘頭宿　愁隨煙樹簇　愁隨煙樹簇
平平仄仄句平仄平仄韻仄仄仄讀平平仄韻平平仄仄平平仄韻平平平仄仄韻平平平仄仄疊

格四
雙調五十九字，前段五句四仄韻、一疊韻，後段六句四仄韻、一疊韻
辛棄疾
玉纖彈舊怨　還敲繡屏面　清歌目送西風雁　雁行吹字斷　雁行吹字斷
仄平平仄仄韻平平仄平仄韻平平仄仄平平仄韻仄平平仄仄韻仄平平仄仄疊
夜深拜半月　瑣窗西畔　但桂影　空階滿　翠帷自掩無人見　羅衣寬一半　羅衣寬一半
仄平仄仄仄句仄平平仄韻仄仄仄讀平平仄韻仄平仄仄平平仄韻平平平仄仄韻平平平仄仄疊

格五
雙調五十九字，前段五句四仄韻、一疊韻，後段六句四仄韻、一疊韻
辛棄疾
花梢紅未足　條破驚新綠　重簾下遍闌干曲　有人春睡熟　有人春睡熟
平平平仄仄韻平仄平平仄韻平平仄仄平平仄韻仄平平仄仄韻仄平平仄仄疊
鳴禽破夢　雲偏目蹙　起來香腮褪紅玉　花時愛與愁相續　羅裙過半幅　羅裙過半幅
平平仄仄句平平仄仄韻仄平平平仄平仄韻平平仄仄平平仄韻平平平仄仄韻平平平仄仄疊

