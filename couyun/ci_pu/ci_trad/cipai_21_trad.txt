梧葉兒
單調二十六字，七句四平韻、一叶韻
吳西逸
韶華過　春色休　紅瘦綠陰稠　花凝恨　柳帶愁　泛蘭舟　明日尋芳載酒
平平仄句平仄平韻中仄仄平平韻平平仄句中仄平韻仄平平韻平仄平平仄仄叶

格二
單調二十七字，七句五平韻
張可久
鴛鴦浦　鸚鵡洲　竹葉小漁舟　煙中樹　山外樓　水邊鷗　扇面兒　瀟湘暮秋
平平仄句平仄平韻仄仄仄平平韻平平仄句平仄平韻仄平平韻仄仄平讀平平仄平韻

格三
單調三十二字，七句五平韻
張可久
花垂露　柳散煙　蘇小酒樓前　舞隊飛瓊佩　遊人碾玉鞭　詩句縷金箋　懶上蘇堤畫船
平平仄句仄仄平韻平仄仄平平韻中中平平仄句平平仄仄平韻中仄仄平平韻仄仄平平仄平韻

格四
單調三十三字，七句五平韻
張雨
移家去　市隱間　幽事頗相關　劉商觀碁罷　韓康賣藥還　點檢綠雲鬟　數不盡　龜溪好山
平平仄句仄仄平韻平仄仄平平韻平平平平仄句平平仄仄平韻仄仄仄平平韻仄仄仄讀平平仄平韻

格五
單調三十七字，七句四平韻、一叶韻
張可久
乘興詩人棹　新烹學士茶　風味屬誰家　瓦甃懸冰箸　天風起玉沙　海樹放銀花　愁壓擁　藍關去馬
平仄平平仄句平平仄仄平韻平仄仄平平韻仄仄平平仄句平平仄仄平韻仄仄仄平平韻平仄仄讀平平仄仄叶

