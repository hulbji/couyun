武陵春
雙調四十八字，前後段各四句、三平韻
毛滂
風過冰簷環佩響　宿霧在華茵　剩落瑤花襯月明　嫌怕有纖塵
中仄中平平仄仄句中仄仄平平韻中仄平平中仄平韻中仄仄平平韻
鳳口銜燈金炫轉　人醉覺寒輕　但得清光解照人　不負五更春
中中中中中中仄句中仄仄平平韻中仄平平仄仄平韻中仄仄平平韻

格二
雙調四十九字，前後段各四句、三平韻
李清照
風住塵香春已盡　日曉倦梳頭　物是人非事事休　欲語淚先流
平仄平平平仄仄句仄仄仄平平韻仄仄平平仄仄平韻仄仄仄平平韻
聞說雙溪春尚好　也擬泛輕舟　只恐雙溪舴艋舟　載不動　許多愁
平仄平平平仄仄句仄仄仄平平韻仄仄平平仄仄平韻仄仄仄讀仄平平韻

格三
雙調五十四字，前段四句三平韻，後段四句四平韻
万俟咏
燕子飛來春在否　微雨過　掩重門　正滿院梨花雪照人　獨自箇　憶黃昏
仄仄平平平仄仄句平仄仄讀仄平平韻仄仄仄平平仄仄平韻仄仄仄讀仄平平韻
清風淡月總銷魂　羅衣暗　惹啼痕　漫覷著秋千腰褪裙　可煞是　不宜春
平平仄仄仄平平韻平平仄讀仄平平韻仄仄仄平平平仄平韻仄仄仄讀仄平平韻

