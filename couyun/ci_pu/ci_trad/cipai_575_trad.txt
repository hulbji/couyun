春草碧
雙調九十八字，前段十一句四仄韻，後段十二句五仄韻
万俟咏
又隨芳緒生　看翠連霽空　愁滿征路　東風裏　誰望斷西塞　恨迷南浦　天涯地角　意不盡
仄平平仄平句仄仄平仄平句平仄平仄韻平平仄句平仄仄平仄句仄平平仄韻平平仄仄句仄仄仄讀
消沈萬古　曾是送別　長亭下　細綠暗煙雨
平平仄仄韻平仄仄仄句平平仄句仄仄仄平仄韻
何處　亂紅鋪繡茵　有醉眠蕩子　拾翠遊女　王孫遠　柳外共殘照　斷雲無語　池塘夢生　謝公後
平仄韻仄平平仄平句仄仄平仄仄句仄仄平仄韻平平仄句仄仄仄平仄句仄平平仄韻平平仄平句仄平仄讀
還能繼否　獨上畫樓　春山暝　雁飛去
平平仄仄韻仄仄仄平句平平仄句仄平仄韻

