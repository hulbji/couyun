丹鳳吟
雙調一百十四字，前段十二句四仄韻，後段十一句五仄韻
周邦彥
迤邐春光無賴　翠藻翻池　黃蜂遊閣　朝來風暴　飛絮亂投簾幕　生憎暮景　倚牆臨岸　杏靨夭斜
中仄平平平仄句仄仄平平句平平平仄韻平平中仄句平仄仄平平仄韻平平仄仄句中平平仄句仄仄平平句
榆錢輕薄　晝永惟思傍枕　睡起無聊　殘照猶在庭角
平平平仄韻仄仄平平仄仄句仄仄平平句平仄平仄平仄韻
况是別離氣味　坐來便覺心緒惡　痛飲澆愁酒　奈愁濃如酒　無計銷鑠　那堪昏暝　蔌蔌半檐花落
仄仄中平中仄句仄平仄仄平仄仄韻中仄平平仄句仄平平中仄句中中平仄韻平平平仄句中中仄平平仄韻
弄粉調朱柔素手　問何時重握　此時此意　長怕人道著
仄仄中平平仄仄句仄平平平仄韻仄平仄仄句平仄平仄仄韻

格二
雙調一百十四字，前段十二句四仄韻，後段十一句五仄韻
吳文英
麗景長安人海　避影繁華　結廬深寂　燈窗雪戶　光映夜寒東壁　心彫鬢改　鏤冰刻水　縹簡離離
仄仄平平平仄句仄仄平平句仄平平仄韻平平仄仄句平仄仄平平仄韻平平仄仄句仄平仄仄句仄仄平平句
風籤索索　怕遣花蟲蠹粉　自採秋芸熏架　香泛纖碧
平平仄仄韻仄仄平平仄仄句仄仄平平平仄句平仄平仄韻
更上新梯窈窕　暮山澹著城外色　舊雨江湖遠　問桐陰門巷　燕曾相識　吟壺天小　不覺翠連雲隔
仄仄平平仄仄句仄平仄仄平仄仄韻仄仄平平仄句仄平平平仄句仄平平仄韻平平平仄句仄仄仄平平仄韻
桂斧月宮三萬手　記元和通籍　軟紅滿路　誰聘幽素客
仄仄仄平平仄仄句仄平平平仄韻仄平仄仄句平仄平仄仄韻

格三
雙調一百字，前段十句五仄韻，後段九句五仄韻
張翥
蓬萊花鳥　計並宿苔枝　雙雙嬌小　海上仙姝　喚起綠衣歌笑　芳叢有時遣探　聽東風　數聲啼曉
平平平仄韻仄仄仄平平句平平平仄韻仄仄平平句仄仄仄平平仄韻平平仄平仄仄句仄平平讀仄平平仄韻
月下人歸　淒凉夢醒　悵別多歡少
仄仄平平句平平仄仄句仄仄平平仄韻
念故巢　猶在瘴雲杪　甚閉入雕籠　庭院深悄　信斷羈棲遠　鎮怨情縈繞　翠襟近來漸短　看梅花
仄仄平讀平仄仄平仄韻仄仄仄平平句平仄平仄韻仄仄平平仄句仄仄平平仄韻仄平仄平仄仄句仄平平讀
又還開了　縱解收香寄與　奈羅浮春杳
仄平平仄韻仄仄平平仄仄句仄平平平仄韻

