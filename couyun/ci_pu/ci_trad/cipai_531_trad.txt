漢宮春
雙調九十六字，前後段各九句、四平韻
晁冲之
黯黯離懷　向東門繫馬　南浦移舟　薰風亂飛燕子　時下輕鷗　無情渭水　問誰教　日日東流
中仄平平句仄中平中仄句中仄平平韻平平中中中仄句中仄平平韻平平中仄句仄中中讀中仄平平韻
常是送　行人去後　煙波一向離愁
中仄仄讀中平中中句中平中仄平平韻
回首舊遊如夢　記踏青殢飲　拾翠狂遊　無端彩雲易散　覆水難收　風流未老　拌千金　重入揚州
中仄中平中仄句仄中平仄仄句中仄平平韻中平中中中仄句中仄平平韻平平中仄句中中中讀中仄平平韻
應又似　當年載酒　依前明占青樓
平仄仄讀中平中仄句中平中仄平平韻

格二
雙調九十六字，前後段各九句、四平韻
《梅苑》無名氏
點點江梅　對寒威強出　一弄新奇　零珠碎玉　為誰密上南枝　幽香冷豔　縱孤高　却遣誰知
仄仄平平句仄平平仄仄句仄仄平平韻平平仄仄句仄平仄仄平平韻平平仄仄句仄平平讀仄仄平平韻
惟只有　江頭驛畔　征鞍獨為遲遲
平仄仄讀平平仄仄句平平仄仄平平韻
聊撚粉香重問　問春來甚日　春去何時　移將院落　算應未肯頭低　無人共折　傍溪橋　雪壓霜欺
平仄仄平平仄句仄平平仄仄句平仄平平韻平平仄仄句仄平仄仄平平韻平平仄仄句仄平平讀仄仄平平韻
君不見　長安陌上　只誇桃李芳菲
平仄仄讀平平仄仄句仄平平仄平平韻

格三
雙調九十六字，前段九句四平韻，後段十句四平韻
《梅苑》無名氏
梅萼知春　見南枝向暖　一朵初芳　冰清玉麗　自然賦得幽香　煙庭水榭　更無花　爭染春光
平仄平平句仄平平仄仄句仄仄平平韻平平仄仄句仄平仄仄平平韻平平仄仄句仄平平讀平仄平平韻
休漫說　桃夭杏冶　年年蝶鬧蜂忙
平仄仄讀平平仄仄句平平仄仄平平韻
立馬竚　凝情久　念美人自別　鱗羽茫茫　臨岐記伊　尚帶宿酒殘妝　雲疏雨闊　怎知人　千里思量
仄仄仄句平平仄句仄仄平仄仄句平仄平平韻平平仄平句仄仄仄仄平平韻平平仄仄句仄平平讀平仄平平韻
除是托　多情驛使　殷勤折寄仙鄉
平仄仄讀平平仄仄句平平仄仄平平韻

格四
雙調九十七字，前後段各九句、四平韻
《花草粹編》無名氏
玉減香消　被嬋娟誤我　臨鏡妝慵　無聊強開強解　蹙破眉峰　憑高望遠　但斷腸　殘月初鐘
仄仄平平句仄平平仄仄句平仄平平韻平平仄平仄仄句仄仄平平韻平平仄仄句仄仄平讀平仄平平韻
須信道　承恩不在貌　如何教妾為容
平仄仄讀平平仄仄仄句平平平仄平平韻
風暖鳥聲如碎　更日高院靜　花影重重　愁來待只殢酒　酒薄愁濃　長門怨感　恨無金　買賦臨邛
平仄仄平平仄句仄仄平仄仄句平仄平平韻平平仄仄仄仄句仄仄平平韻平平仄仄句仄平平讀仄仄平平韻
翻動念　年年女伴　越溪共采芙蓉
平仄仄讀平平仄仄句仄平仄仄平平韻

格五
雙調九十四字，前後段各九句、四平韻
彭元遜
十日春風　又一番調弄　怕暖愁陰　夜來風雨　搖得楊柳黃深　熏篝未斷　夢舊寒　淺醉同衾
仄仄平平句仄仄平平仄句仄仄平平韻仄平平仄句平仄平仄平平韻平平仄仄句仄仄平讀仄仄平平韻
便是鬭燈見月　看花對酒驚心
仄仄仄平仄仄句平平仄仄平平韻
攜手滿身花影　香霏冉冉　露濕羅襟　笙歌殢人歸去　回首沈沈　人間此夜　誤春光　一刻千金
平仄仄平平仄句平平仄仄句仄仄平平韻平平仄平平仄句平仄平平韻平平仄仄句仄平平讀仄仄平平韻
明日問　紅巾青鳥　蒼苔自拾遺簪
平仄仄讀平平平仄句平平仄仄平平韻

格六
雙調九十六字，前段十句五平韻，後段八句五平韻
張先
紅粉苔牆　透新春消息　梅粉先芳　奇葩異卉　漢家宮額塗黃　何人鬭巧　運紫檀　翦出蜂房
平仄平平韻仄平平平仄句平仄平平韻平平仄仄句仄平平仄平平韻平平仄仄句仄仄平讀仄仄平平韻
應為是　中央正色　東君別與清香
平仄仄讀平平仄仄句平平仄仄平平韻
仙姿自稱霓裳　更孤標俊格　霏雪淩霜　黃昏院落　為誰密解羅囊　銀瓶注水　浸數枝　小閣幽窗
平平仄仄平平韻中中平仄中句中仄平平韻平平仄仄句仄平仄仄平平韻平平仄仄句仄仄平讀仄仄平平韻
春睡起　纖條在手　厭厭宿酒殘妝
平仄仄讀平平仄仄句平平仄仄平平韻

格七
雙調九十六字，前後段各九句、五平韻
沈會宗
別酒初醒　似一番夢覺　屈指堪驚　猶疑送消寄息　遇著人聽　當初喚作　據眼前　略略看承
仄仄平平韻仄仄平仄仄句仄仄平平韻平平仄平仄仄句仄仄平平韻平平仄仄句仄仄平讀仄仄平平韻
及去了　從頭想伊　心下始覺寧寧
仄仄仄讀平平仄平句平仄仄仄平平韻
黃昏畫角重城　更傷高念遠　懷抱何勝　良時好景　算來半為愁生　幽期暫阻　更就中　月白風清
平平仄仄平平韻仄平平仄仄句平仄平平韻平平仄仄句仄平仄仄平平韻平平仄仄句仄仄平讀仄仄平平韻
千萬計　年年斷除不得　是這些情
平仄仄讀平平仄平仄仄句仄仄平平韻

格八
雙調九十六字，前段九句五平韻，後段九句四平韻
京鏜
暖律初回　又燒燈市井　賣酒樓臺　誰將星移萬點　月滿千街　輕車細馬　隘通衢　蹴起香埃
仄仄平平韻仄平平仄仄句仄仄平平韻平平平平仄仄句仄仄平平韻平平仄仄句仄平平讀仄仄平平韻
今歲好　土牛作伴　挽留春色同來
平仄仄讀仄平仄仄句仄平平仄平平韻
不是天公省事　要一時壯觀　特地安排　何妨綵樓鼓吹　綺席尊罍　良宵勝景　語邦人　莫惜徘徊
仄仄平平仄仄句仄仄平仄仄句仄仄平平韻平平仄平仄仄句仄仄平平韻平平仄仄句仄平平讀仄仄平平韻
休笑我　癡頑不去　年年爛醉金釵
平仄仄讀平平仄仄句平平仄仄平平韻

格九
雙調九十六字，前段九句四仄韻，後段九句五仄韻
康與之
雲海沈沈　峭寒收建章　雪殘鳷鵲　華燈照夜　萬井禁城行樂　春隨鬢影　映參差　柳絲梅萼
平仄平平句仄平平仄中句中中平仄韻平平仄仄句仄仄仄平平仄韻平平仄仄句仄中中讀中平平仄韻
丹禁杳　鼇峰對聳　三山上通寥廓
平仄仄讀平平中仄句平中仄平平仄韻
春衫繡羅香薄　步金蓮影下　三千綽約　冰輪桂滿　皓色冷侵樓閣　霓裳帝樂　奏昇平　天風吹落
平平仄平平仄韻仄平平仄仄句中平中仄韻平平仄仄句仄仄仄平平仄韻平平仄仄句仄中中讀平平平仄韻
留鳳輦　通宵宴賞　莫放漏聲閒却
平仄仄讀平平仄仄句仄仄仄平平仄韻

格十
雙調九十四字，前段九句五仄韻，後段十句六仄韻
《樂府雅詞》無名氏
江月初圓　正新春夜永　燈市行樂　芙蕖萬朵　向晚為誰開却　層樓畫閣　盡卷上　東風簾幕
平仄平平句仄平平仄仄句平仄平仄韻平平仄仄句仄仄仄平平仄韻平平仄仄韻仄仄仄讀平平平仄韻
羅綺擁　歡聲和氣　驚破柳梢梅萼
平仄仄讀平平平仄句平仄仄平平仄韻
綽約　暗塵浮動　正魚龍曼衍　戲車交作　高牙影裏　緩控玉羈金絡　鉛華間錯　更一部　笙歌圍著
仄仄韻仄平平仄句仄平平仄仄句仄平平仄韻平平仄仄句仄仄仄平平仄韻平平仄仄韻仄仄仄讀平平平仄韻
香散處　厭厭醉聽　南樓畫角
平仄仄讀平平仄仄句平平仄仄韻

