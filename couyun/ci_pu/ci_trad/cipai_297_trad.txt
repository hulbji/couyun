花上月令
雙調五十八字，前段七句四平韻，後段七句三平韻
吳文英
文園消渴愛江清　酒腸怯　怕深觥　玉舟曾洗芙蓉水　瀉清冰　秋夢淺　醉霞輕
平平平仄仄平平韻仄平仄句仄平平韻仄平平仄平平仄句仄平平韻平仄仄句仄平平韻
庭竹不收簾影去　人睡起　月空明　瓦瓶汲水和秋葉　薦吟醒　夜深裏　怨遙更
平仄仄平平仄仄句平仄仄句仄平平韻仄平仄仄平平仄句仄平平韻仄平仄句仄平平韻

