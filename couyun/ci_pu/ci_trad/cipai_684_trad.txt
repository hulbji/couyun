情久長
雙調一百三字，前後段各九句、四仄韻
呂渭老
瑣窗夜永　無聊盡作傷心句　甚近日　帶腰移眼　梨臉沾雨　春心償未足　怎忍聽　啼血催歸杜宇
中平仄仄句平平仄仄平平仄韻仄仄仄讀仄平平仄句平仄平仄韻中平平仄仄句仄仄仄讀平仄平平仄仄韻
暮帆掛　沈沈暝色　衮衮長江　流不盡　來無據
仄平仄讀平平仄仄句仄仄平平句平仄仄讀平平仄韻
點檢風光　歲月今如許　趁此際　浦花汀草　一棹東去　雲窗霧閣　洞天曉　同作煙霞伴侶
中仄平平句仄仄平平仄韻仄仄仄讀仄平平仄句中中平仄韻中平仄仄句仄中仄讀平仄平平仄仄韻
算誰見　梅簾醉夢　柳陌晴遊　應未許　春知處
仄平仄讀平平仄仄句仄仄平平句平仄仄讀平平仄韻

