望湘人
雙調一百七字，前段十一句五仄韻，後段十句六仄韻
賀鑄
厭鶯聲到枕　花氣動簾　醉魂愁夢相半　被惜餘熏　帶驚剩眼　幾許傷春春晚　淚竹痕鮮　佩蘭香老
仄平平仄仄句平仄仄平句仄平平仄平仄韻仄仄平平句仄平仄仄韻仄仄平平平仄韻仄仄平平句仄平平仄句
湘天濃暖　記小江　風月佳時　屢約非煙游伴
平平平仄韻仄仄平讀平仄平平句仄仄平平平仄韻
須信鸞絃易斷　奈雲和再鼓　曲終人遠　認羅襪無蹤　舊處弄波清淺　青翰棹　檥白蘋洲畔
平仄平平仄仄韻仄平平仄仄句仄平平仄韻仄平仄平平句仄仄仄平平仄韻平仄仄句仄仄平平仄韻
儘目臨皋飛觀　不解寄　一字相思　幸有歸來雙燕
仄仄平平平仄韻仄仄仄讀仄仄平平句仄仄平平平仄韻

