解語花
雙調一百字，前段九句六仄韻，後段九句七仄韻
秦觀
窗涵月影　瓦冷霜華　深院重門悄　畫樓雪杪　誰家篴　弄徹梅花新調　寒燈凝照　見錦帳
平平仄仄句仄仄平平句平中中平仄韻仄平中仄韻中平中讀中仄中平中仄韻中平中仄韻中中仄讀
雙鸞飛繞　當此時　倚几沈吟　好景都成惱
中平中仄韻中仄平讀中仄平平句中仄平平仄韻
曾過雲山煙島　對繡襦甲帳　親逢一笑　人間年少　多情子　惟恨相逢不早　如今見了　却又惹
中中中中中仄韻仄中平中仄句中中中仄韻中平平仄韻中平中讀中仄中平中仄韻平平仄仄韻中中仄讀
許多愁抱　算此情　除是青禽　為我殷勤報
中平中仄韻中仄平讀中仄平平句中中平平仄韻

格二
雙調九十八字，前段十一句六仄韻，後段十句七仄韻
施岳
雲容冱雪　暮色添寒　樓臺共登眺　翠叢深窅　無人處　數蕊弄春猶小　幽姿漫好　遙相望
平平仄仄句仄仄平平句平平仄平仄韻仄平平仄韻平平仄句仄仄仄平平仄韻平平仄仄韻平平仄讀
含情一笑　花解語　因甚無言　心事應難表
平平仄仄韻平仄仄句平仄平平句平仄平平仄韻
莫待牆陰暗老　稱琴邊月夜　笛裏霜曉　護香須早　東風度　咫尺畫闌瓊沼　歸來夢繞　歌雲墜
仄仄平平仄仄韻仄平平仄仄句仄仄平仄韻仄平平仄韻平平仄句仄仄仄平平仄韻平平仄仄韻平平仄讀
依然驚覺　想恁時　小几銀屏　冷未了
平平平仄韻仄仄平讀仄仄平平句仄仄仄韻

格三
雙調一百一字，前段九句四仄韻，後段九句五仄韻
周密
晴絲罥蝶　暖蜜酣蜂　重檐卷春寂寂　雨萼煙梢　壓闌干　花雨染衣紅濕　金鞍誤約　空極目
平平仄仄句仄仄平平句平平仄平仄仄韻仄仄平平句仄平平讀平仄仄平平仄韻平平仄仄句平仄仄讀
天涯草色　閬苑玉簫人去後　惟有鶯知得
平平仄仄韻仄仄仄平平仄仄句平仄平平仄韻
餘寒猶掩翠戶　梁燕乍歸　芳信未端的　淺薄東風　莫因循　輕把杏鈿狼籍　塵侵錦瑟　殘日紅窗春夢窄
平平平仄仄仄句平仄仄平句平仄仄平仄韻仄仄平平句仄平平讀平仄仄平平仄韻平平仄仄韻平仄平平平仄仄韻
睡起折枝無意緒　斜倚秋千立
仄仄仄平平仄仄句平仄平平仄韻

