瑣窗寒
雙調九十九字，前段十句四仄韻，後段十句六仄韻
周邦彥
暗柳啼鴉　單衣竚立　小簾朱戶　桐花半畝　靜鎖一庭愁雨　灑空階　更闌未休　故人翦燭西窗語
仄仄平平句平平仄仄句仄平平仄韻平平仄仄句中仄中平平仄韻仄中平讀中中中中句中平中仄平平仄韻
似楚江暝宿　風燈零亂　少年羈旅
仄中平中仄句中平中仄句仄平平仄韻
遲暮　嬉遊處　正店舍無煙　禁城百五　旗亭喚酒　付與高陽儔侶　想東園　桃李自春　小脣秀靨今在否
平仄韻平平仄韻仄中仄中中句仄平中仄韻平平中仄句仄仄中平平仄韻仄中平讀中仄中平句中中仄仄平中仄韻
到歸時　定有殘英　待客攜尊俎
仄中平讀中仄平平句仄中平中仄韻

格二
雙調九十九字，前段九句四仄韻，後段十句六仄韻
張炎
亂雨敲春　深煙帶晚　水窗慵憑　空簾慢卷　數日更無花影　怕依然　舊時歸燕　定應未識江南冷
仄仄平平句平平仄仄句仄平平仄韻平平仄仄句仄仄仄平平仄韻仄平平讀仄平平仄句仄平仄仄平平仄韻
最憐他　樹底嫣紅　不語背人吹盡
仄平平讀仄仄平平句仄仄仄平平仄韻
清潤　通幽徑　待移燈翦韭　試香溫鼎　分明醉裏　過了幾番風信　想竹間　高閣半閒　小車未來猶自等
平仄韻平平仄韻仄平平仄仄句仄平平仄韻平平仄仄句仄仄仄平平仄韻仄仄平讀平仄仄平句仄平仄平平仄仄韻
傍新晴　隔柳呼船　待教潮信穩
仄平平讀仄仄平平句仄平平仄仄韻

格三
雙調一百字，前段九句四仄韻，後段十句七仄韻
楊无咎
柳暗藏鴉　花深見蝶　物華如繡　情多思遠　又是一番清瘦　憶前回　庭樹未春　箇人預約同攜手
仄仄平平句平平仄仄句仄平平仄韻平平仄仄句仄仄仄平平仄韻仄平平讀平仄仄平句仄平仄仄平平仄韻
恨遲留　載酒期程　孤負踏青時候
仄平平讀仄仄平平句平仄仄平平仄韻
搔首　雙眉暗鬭　况無似今年　一春晴晝　風僝雨僽　直得恁時迤逗　想閒窗　針線倦拈　寂寞細撚酴醿齅
平仄韻平平仄仄韻仄平仄平平句仄平平仄韻平仄仄仄韻仄仄仄平平仄韻仄平平讀平仄仄平句仄仄仄仄平平仄韻
待還家　定是冤人　淚粉零襟袖
仄平平讀仄仄平平句仄仄平平仄韻

格四
雙調一百字，前段十句五仄韻，後段十句七仄韻
張炎
斷碧分山　空簾剩月　故人天外　香留酒殢　蝴蝶一生花裏　想如今　醉魂未醒　夜臺夢語秋聲碎
仄仄平平句平平仄仄句仄平平仄韻平平仄仄韻平仄仄平平仄韻仄平平讀仄平仄仄句仄平仄仄平平仄韻
自中仙去後　詞箋賦筆　便無清致
仄平平仄仄句平平仄仄句仄平平仄韻
都是　淒凉意　悵玉笥埋雲　錦袍歸水　形容憔悴　料應也　孤吟山鬼　那知人　彈折素絃
平仄韻平平仄韻仄仄仄平平句仄平平仄韻平平平仄韻仄平仄讀平平平仄韻仄平平讀平仄仄平句
黃金鑄出相思淚　但柳枝　門掩枯陰　候蛩啼暗葦
平平仄仄平平仄韻仄仄平讀平仄平平句仄平平仄仄韻

格五
雙調九十八字，前段十句四仄韻，後段九句五仄韻
程先
雨洗紅塵　雲迷翠麓　小車難去　淒凉感慨　未有今年春暮　想曲江　水邊麗人　影沈香歇誰為主
仄仄平平句平平仄仄句仄平平仄韻平平仄仄句仄仄平平平仄韻仄仄平讀仄平仄平句仄平平仄平平仄韻
但兔葵燕麥　風前搖盪　徑花成土
仄仄平仄仄句平平平仄句仄平平仄韻
空被多情苦　慶會難逢　少年幾許　紛紛沸鼎　負了青陽凡五　待何時　重享太平　典衣貰酒相爾汝
平仄平平仄韻仄仄平平句仄平仄仄韻平平仄仄句仄仄平平平仄韻仄平平讀平仄仄平句仄平仄仄平仄仄韻
算蘭亭　有此歡娛　又却悲今古
仄平平讀仄仄平平句仄仄平平仄韻

