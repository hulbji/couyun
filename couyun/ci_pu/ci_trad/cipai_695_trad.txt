歸朝歡
雙調一百四字，前後段各九句、六仄韻
柳永
別岸扁舟三兩隻　葭葦蕭蕭風淅淅　沙汀宿雁破煙飛　溪橋殘月和霜白　漸漸分曙色　路遙川遠多行役
中仄中平平仄仄韻中仄中平平仄仄韻中平中仄仄平平句中平中仄平平仄韻中中平中仄韻中平中仄平平仄韻
往來人　隻輪雙槳　盡是利名客
中中中句中平中仄句中仄中平仄韻
一望鄉關煙水隔　轉覺歸心生羽翼　愁雲恨雨兩縈牽　新春殘臘相催迫　歲華都瞬息　浪萍風梗誠何益
中中中中平中仄韻中仄中平中中仄韻中平中仄仄平平句中平中仄平平仄韻中平平仄仄韻中平中仄平平仄韻
問歸期　玉樓深處　有箇人相憶
中中中句中平中仄句中仄中平仄韻

格二
雙調一百四字，前段九句六仄韻，後段九句七仄韻
王之道
透隙敲窗風摵摵　坐見廣庭霜縞白　長安道上正騎驢　蔡州城裏誰堅壁　表表風塵物　瑤林瓊樹三豪客
仄仄平平平仄仄韻仄仄仄平平仄仄韻平平仄仄仄平平句仄平平仄平平仄韻仄仄平平仄韻平平平仄平平仄韻
對揮毫　連珠唱玉　慣把詩箋擲
仄平平句平平仄仄句仄仄平平仄韻
草草杯盤還促席　痛飲狂歌話胸臆　前邨昨夜訪梅花　東鄰休更誇顏色　清歡那易得　明朝烏轡升南極
仄仄平平平仄仄韻仄仄平平仄平仄韻平平仄仄仄平平句平平平仄平平仄韻平平平仄仄韻平平平仄平平仄韻
帶隨車　黃壚咫尺　莫作山河隔
仄平平句平平仄仄韻仄仄平平仄韻

