踏莎行
雙調五十八字，前後段各五句、三仄韻
晏殊
細草愁煙　幽花怯露　憑闌總是消魂處　日高深院靜無人　時時海燕雙飛去
中仄平平句中平中仄韻中平中仄平平仄韻中平中仄仄平平句中平中仄平平仄韻
帶緩羅衣　香殘蕙炷　天長不禁迢迢路　垂楊只解惹春風　何曾繫得行人住
中仄平平句中平中仄韻中平中仄平平仄韻中平中仄仄平平句中平中仄平平仄韻

格二
雙調六十六字，前後段各六句、四仄韻
曾覿
翠幄成陰　誰家簾幕　綺羅香擁處　觥籌錯　清和將近　奈春寒更薄　高歌看簌簌梁塵落
仄仄平平句平平中仄韻中平平仄仄讀中平仄韻平平中仄句仄平平仄仄韻平平仄仄仄平平仄韻
好景良辰　人生行樂　金杯無奈是　苦相虐　殘紅飛盡　裊垂楊輕弱　來歲斷不負鶯花約
仄仄平平句中平中仄韻中中中中仄讀仄平仄韻平平中仄句仄中平中仄韻中仄仄仄仄中平仄韻

格三
雙調六十四字，前後段各六句、四仄韻
陳亮
洛浦塵生　巫山夢斷　旗亭芳草裏　春深淺　梨花落盡　酴醾又綻　天氣也似　尋常庭院
仄仄平平句平平仄仄韻平平平仄仄讀平平仄韻平平仄仄句平平仄仄韻平仄仄仄讀平平平仄韻
向晚晴濃　十分惱亂　水邊佳麗地　近前看　娉婷笑語　流觴美滿　意思不到　夕陽孤館
仄仄平平句仄平仄仄韻仄平平仄仄讀仄平仄韻平平仄仄句平平仄仄韻仄平仄仄讀仄平平仄韻

