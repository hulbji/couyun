冉冉雲
雙調五十九字，前後段各四句、四仄韻
盧炳
雨洗千紅又春晚　留牡丹　倚闌初綻　嬌婭姹　偏賦精神君看　算費盡　工夫點染
仄仄平平仄平仄韻中中平讀仄平平仄韻平仄仄讀中仄平平平仄韻仄仄仄讀平平仄仄韻
帶露天香最清遠　太真妃　曉妝體段　拌對花　滿把流霞頻勸　怕逐東風零亂
仄中平中中平仄韻仄平平讀仄平中仄韻平仄中讀仄仄平平平仄韻中仄平平中仄韻

格二
雙調五十九字，前段四句三仄韻，後段四句四仄韻
韓淲
倚遍闌干弄花雨　卷朱簾　草迷芳樹　山崦裏　幾許雲煙來往　畫不就　人家院宇
仄仄平平仄平仄韻仄平平讀仄平平仄韻平仄仄讀仄仄平平平仄句仄仄仄讀平平仄仄韻
社寒梁燕呢喃舞　小桃紅　海棠初吐　誰信道　午枕醒時情緒　閒整春衫自語
仄平平仄平平仄韻仄平平讀仄平平仄韻平仄仄讀仄仄平平平仄韻平仄平平仄仄韻

