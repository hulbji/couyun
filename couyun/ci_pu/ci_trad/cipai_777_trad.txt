紫萸香慢
雙調一百十四字，前段十句四平韻，後段十二句七平韻
姚雲文
近重陽　偏多風雨　絕憐此日暄明　問秋香濃未　待攜客　出西城　正自羈懷多感　怕荒臺高處
仄平平讀平平平仄句仄平仄仄平平韻仄平平平仄句仄平仄句仄平平韻仄仄平平平仄句仄平平平仄句
更不勝情　向尊前　又憶漉酒插花人　只座上　已無老兵
仄仄平平韻仄平平讀仄仄仄仄仄平平句仄仄仄讀仄平仄平韻
淒清　淺醉還醒　愁不肯　與詩平　記長楸走馬　雕弓笮柳　前事休評　紫萸一枝傳賜　夢誰到
平平韻仄仄平平韻平仄仄讀仄平平韻仄平平仄仄句平平仄仄句平仄平平韻仄平仄平平仄句仄平仄讀
漢家陵　盡烏紗　便隨風去　要天知道　華髮如此星星　歌罷涕零
仄平平韻仄平平讀仄平平仄句仄平平仄句平仄平仄平平韻平仄仄平韻

