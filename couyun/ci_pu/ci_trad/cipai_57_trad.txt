如夢令
單調三十三字，七句五仄韻、一疊韻
後唐莊宗
曾宴桃源深洞　一曲舞鸞歌鳳　長記別伊時　和淚出門相送　如夢　如夢　殘月落花煙重
中仄中平中仄韻中仄中平中仄韻中仄仄平平句中仄中平中仄韻中仄韻中仄疊中仄中平中仄韻

格二
單調三十三字，七句六仄韻
《梅苑》無名氏
臘半雪梅初綻　玉屑瓊英碎翦　素豔與清香　別有風流堪羨　苞嫩　蕊淺　羞破壽陽人面
仄仄仄平平仄韻仄仄平平仄仄韻仄仄仄平平句仄仄平平平仄韻平仄韻仄仄韻平仄仄平平仄韻

格三
單調三十三字，七句五仄韻、一疊韻
《梅苑》無名氏
疑是水晶宮殿　雲女天仙寶宴　吟賞欲黃昏　風送一聲羌管　煙淡　霜淡　月在畫樓西畔
平仄仄平平仄韻平仄平平仄仄韻平仄仄平平句平仄仄平平仄韻平仄韻平仄疊仄仄仄平平仄韻

格四
單調三十三字，六句四仄韻、一疊韻
《鳴鶴餘音》無名氏
學道非難非易　怎敢已而不已　專下死功夫　悟得長生活計　長生活計　收得精光神氣
仄仄平平平仄韻仄仄仄平仄仄韻平仄仄平平句仄仄平平仄仄韻平平仄仄疊平仄平平平仄韻

格五
單調三十三字，七句五平韻、一疊韻
吳文英
秋千爭鬧粉牆　閒看燕紫鶯黃　啼到綠陰處　喚回浪子閒忙　春光　春光　正是拾翠尋芳
平平平仄仄平韻平平仄仄平平韻平仄仄平仄句仄平仄仄平平韻平平韻平平疊仄仄仄仄平平韻

格六
雙調六十六字，前後段各七句，五仄韻、一疊韻
魏泰
炎暑尚餘八日　火老金柔時節　聞道間生賢　儲秀降神崧極　無敵　無敵　當代人倫準的
中仄中平仄仄韻仄仄中平中仄韻中仄中平平句中仄中平平仄韻平仄韻平仄疊中仄平平中仄韻
射策當為第一　高躍龍門三級　榮看綠袍新　帝渥必加寵錫　良弼　良弼　真箇國家柱石
中仄平平仄仄韻中仄平平平仄韻平仄仄平平句中仄中平中仄韻平仄韻平仄疊中仄仄平中仄韻

