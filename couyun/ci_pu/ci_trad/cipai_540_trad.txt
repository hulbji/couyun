望雲間
雙調九十六字，前後段各十句、四平韻
趙可
雲朔南陲　全趙寶符　河山襟帶名藩　有朱樓縹緲　千雉迴旋　雲度飛狐絕險　天圍紫塞高寒
平仄平平句平仄仄平句平平平仄平平韻仄平平仄仄句平仄平平韻平仄平平仄仄句平平仄仄平平韻
弔興亡遺跡　咫尺西陵　煙樹蒼然
仄平平平仄句仄仄平平句平仄平平韻
時移事改　極目春心　不堪獨倚危闌　惟是年年飛雁　霜雪知還　樓上四時長好　人生一世誰閒
平平仄仄句仄仄平平句仄平仄仄平平韻平仄平平平仄句平仄平平韻平仄仄平平仄句平平仄仄平平韻
故人有酒　一尊高興　不減東山
仄平仄仄句仄平平仄句仄仄平平韻

