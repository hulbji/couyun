長壽仙
雙調一百字，前段十句四平韻、兩叶韻，後段九句三平韻、三叶韻
趙孟頫
瑞日當天　對絳闕蓬萊　非霧非煙　翠光飛禁苑　正淑景芳妍　綵仗和風細轉　御香飄滿黃金殿
仄仄平平韻仄仄仄平平句平仄平平韻仄平平仄仄句仄仄仄平平韻仄仄平平仄仄叶仄平平仄平平仄叶
萬國會朝　喜千官拜舞　億兆同歡
仄仄仄平句仄平平仄仄句仄仄平平韻
福祉如山如川　應玉渚流虹　璿樞飛電　八音奏舜韶　慶玉燭調元　歲歲龍輿鳳輦　九重春醉蟠桃宴
仄仄平平平平韻仄仄仄平平句平平平仄叶仄平仄仄平句仄仄仄平平韻仄仄平平仄仄叶仄平平仄平平仄叶
天下太平　祝吾皇　壽與天地齊年
平仄仄平句仄平平讀仄仄平仄平平韻

