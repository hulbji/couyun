海棠春
雙調四十八字，前後段各四句、三仄韻
秦觀
流鶯窗外啼聲巧　睡未足　把人驚覺　翠被曉寒輕　寶篆沉煙裊
中平中仄平平仄韻中中仄讀中平中仄韻中仄仄平平句中仄平平仄韻
宿酲未解宮娥報　道別院　笙歌宴早　試問海棠花　昨夜開多少
仄平中仄平平仄韻仄中仄讀平平仄仄韻仄仄仄平平句仄仄平平仄韻

格二
雙調四十八字，前段四句三仄韻，後段五句三仄韻
吳潛
天涯芳草迷征路　還又是　匆匆春去　烏兔裏光陰　鶯燕邊情緒
平平平仄平平仄韻平仄仄讀平平平仄韻平仄仄平平句平仄平平仄韻
雲梢霧末　溪橋野渡　儘是春愁落處　把酒勸斜陽　小向花間駐
平平仄仄句平平仄仄韻仄仄平平仄仄韻仄仄仄平平句仄仄平平仄韻

格三
雙調四十六字，前後段各四句、三仄韻
馬莊父
柳腰暗怯花風弱　紅映秋千院落　歸逐雁兒飛　斜撼真珠箔
仄平仄仄平平仄韻平仄平平仄仄韻平仄仄平平句平仄平平仄韻
滿林翠葉胭脂萼　不忍頻頻覷著　護取一庭春　莫彈花間鵲
仄平仄仄平平仄韻仄仄平平仄仄韻仄仄仄平平句仄仄平平仄韻

