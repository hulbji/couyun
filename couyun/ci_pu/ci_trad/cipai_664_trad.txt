憶舊遊
雙調一百二字，前段十一句四平韻，後段十一句五平韻
周邦彥
記愁橫淺黛　淚洗紅鉛　門掩秋宵　墜葉驚離思　聽寒蛩夜泣　亂雨蕭蕭　鳳釵半脫雲鬢　窗影燭花搖
仄中平中仄句中仄平平句中仄平平韻中中平平仄句仄中平中仄句中仄平平韻中中仄中平仄句中仄仄平平韻
漸暗竹敲凉　疏螢照曉　兩地魂消
仄中仄平平句中平中仄句中仄平平韻
迢迢　問音信　道徑底花陰　時認鳴鑣　也擬臨朱戶　歎因郎憔悴　羞見郎招　舊巢更有新燕
平平韻仄平仄句仄中中中中句中仄平平韻中中平中仄句仄中平中仄句中仄平平韻中中中中平仄句
楊柳拂河橋　但滿目京塵　東風竟日吹露桃
中仄仄平平韻仄中仄平平句中平中仄平仄平韻

格二
雙調一百二字，前段十一句四平韻，後段十句四平韻
張炎
記瓊筵卜夜　花檻移春　同惱鶯嬌　暗水流花徑　正無風院落　銀燭遲銷　鬧枝淺壓髫髻　香臉泛紅潮
仄平平仄仄句平仄平平句平仄平平韻仄仄平平仄句仄平平仄仄句平仄平平韻仄平仄仄平仄句平仄仄平平韻
甚如此遊情　還將樂事　輕趁冰綃
仄平仄平平句平平仄仄句平仄平平韻
飄零又成夢　但長歌裊裊　柳色迢迢　一葉江心冷　望美人不見　隔浦難招　認得舊時鷗鷺
平平仄平仄句仄平平仄仄句仄仄平平韻仄仄平平仄句仄仄平仄仄句仄仄平平韻仄仄仄平平仄句
重過月明橋　溯萬里天風　清聲漫憶何處簫
平仄仄平平韻仄仄仄平平句平平仄仄平仄平韻

格三
雙調一百二字，前後段各十句、四平韻
吳文英
送人猶未苦　苦送春　隨人去天涯　片紅都飛盡　正陰陰潤綠　暗裏啼鴉　賦情頓雪雙鬢　飛夢逐塵沙
仄平平仄仄句仄仄平讀平平仄平平韻仄平平平仄句仄平平仄仄句仄仄平平韻仄平仄仄平仄句平仄仄平平韻
歎病渴淒凉　分香瘦減　兩地看花
仄仄仄平平句平平仄仄句仄仄平平韻
西湖斷橋路　想繫馬垂楊　依舊攲斜　葵麥迷煙處　問離巢孤燕　飛過誰家　故人為寫深怨
平平仄平仄句仄仄仄平平句平仄平平韻平仄平平仄句仄平平平仄句平仄平平韻仄平仄仄平仄句
空壁埽秋蛇　但醉上吳臺　殘陽草色歸思賒
平仄仄平平韻仄仄仄平平句平平仄仄平仄平韻

格四
雙調一百三字，前後段各十一句、四平韻
周密
記移燈翦雨　換火篝香　去歲今朝　乍見翻疑夢　向梅邊攜手　笑挽吟橈　依依故人情味　歌舞試春嬌
仄平平仄仄句仄仄平平句仄仄平平韻仄仄平平仄句仄平平平仄句仄仄平平韻平平仄平平仄句平仄仄平平韻
對婉娩年芳　漂零身世　酒趁愁消
仄仄仄平平句平平平仄句仄仄平平韻
天涯未歸客　望錦羽沈沈　翠水迢迢　歎菊荒薇老　負故人猿鶴　舊隱難招　疏花漫捺愁思
平平仄平仄句仄仄仄平平句仄仄平平韻仄仄平平仄句仄仄平平仄句仄仄平平韻平平仄仄平仄句
無句到寒梢　但夢繞西陵　空江冷月　魂斷隨潮
平仄仄平平韻仄仄仄平平句平平仄仄句平仄平平韻

格五
雙調一百四字，前段十一句四平韻，後段十二句五平韻
周密
記花陰翦燭　柳影飛梭　庭戶東風　彩筆爭春豔　任香迷舞袖　醉憶歌叢　畫簾盡卷芳晝　雲翦玉璁瓏
仄平平仄仄句仄仄平平句平仄平平韻仄仄平平仄句仄平平仄仄句仄仄平平韻仄平仄仄平仄句平仄仄平平韻
奈恨絕冰絃　塵侵翠譜　別鳳引離鴻
仄仄仄平平句平平仄仄句仄仄仄平平韻
鴛籠　怨春遠　但翠冷閒階　墜粉飄紅　事逐年華換　歎水流花謝　燕去樓空　繡鴛暗老薇徑
平平韻仄平仄句仄仄仄平平句仄仄平平韻仄仄平平仄句仄仄平平仄句仄仄平平韻仄平仄仄平仄句
殘夢繞雕籠　悵寶瑟無聲　愁痕沁碧　江上孤峰
平仄仄平平韻仄仄仄平平句平平仄仄句平仄平平韻

格六
雙調一百三字，前段十一句四平韻，後段十句五平韻
劉將孫
正落花時節　憔悴東風　綠滿愁痕　悄客夢　驚呼伴侶　斷鴻有約　回泊歸雲　江空共道惆悵
仄仄平平仄句平仄平平句仄仄平平韻仄仄仄讀平平仄仄句仄平仄仄句平仄平平韻平平仄仄平仄句
夜雨隔篷聞　儘世外縱橫　人間恩怨　細酌重論
仄仄仄平平韻仄仄仄平平句平平平仄句仄仄平平韻
歎他鄉異縣　渺舊雨新知　歷落情真　匆匆那忍別　料當君思我　我亦思君　人生自非麋鹿
仄平平仄仄句仄仄仄平平句仄仄平平韻平平平仄仄句仄平平平仄句仄仄平平韻平平仄平平仄句
無計久同群　此去重消魂　黃昏細雨深閉門
平仄仄平平韻仄仄仄平平韻平平仄仄平仄平韻

