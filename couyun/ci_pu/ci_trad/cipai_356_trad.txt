感皇恩
雙調六十七字，前後段各七句、四仄韻
毛滂
綠水小河亭　朱闌碧甃　江月娟娟上高柳　畫樓縹緲　盡掛窗紗簾繡　月明知我意　來相就
中仄仄平平句中平中仄韻中仄平平仄平仄韻中平中仄句中仄中平平仄韻中平平仄仄句平平仄韻
銀字吹笙　金貂取酒　小小微風弄襟袖　寶熏濃炷　人共博山煙瘦　露凉釵燕冷　更深後
中仄中平句中平中仄韻中仄平平仄平仄韻仄平中仄句中仄中平平仄韻中平中仄中句中中仄韻

格二
雙調六十七字，前後段各八句、五仄韻
晁冲之
蝴蝶滿西園　啼鶯無數　水閣橋南路　凝竚　兩行煙柳　吹落一池飛絮　秋千斜掛起　人何處
平仄仄平平句平平平仄韻仄仄平平仄韻平仄韻仄平平仄句平仄仄平平仄韻平平平仄仄句平平仄韻
把酒勸君　閒愁莫訴　留取笙歌住　休去　幾多春色　怎禁許多風雨　海棠花謝也　君知否
仄仄仄平句平平仄仄韻平仄平平仄韻平仄韻仄平平仄句仄仄仄平平仄韻仄平平仄仄句平平仄韻

格三
雙調六十七字，前後段各八句、六仄韻
賀鑄
蘭芷滿汀洲　遊絲橫路　羅襪塵生步　回顧　整鬟顰黛　脈脈多情難訴　細風吹柳絮　人南渡
平仄仄平平句平平平仄韻平仄平平仄韻平仄韻仄平平仄句仄仄平平平仄韻仄平平仄仄韻平平仄韻
回首舊遊　山無重數　花底深朱戶　何處　半黃梅子　向晚一簾疏雨　斷魂分付與　春歸去
平仄仄平句平平平仄韻平仄平平仄韻平仄韻仄平平仄句仄仄仄平平仄韻仄平平仄仄韻平平仄韻

格四
雙調六十八字，前後段各七句、四仄韻
周邦彥
露柳好風標　嬌鶯能語　獨占春光最多處　淺顰輕笑　未肯等閒分付　為誰心子裏　長長苦
仄仄仄平平句平平平仄韻仄仄平平仄平仄韻仄平平仄句仄仄仄平平仄韻仄平平仄仄句平平仄韻
洞房見說　雲深無路　憑仗青鸞道情素　酒空歌斷　又被江濤催度　怎奈何　言不盡　愁無數
仄平仄仄句平平平仄韻平仄平平仄平仄韻仄平平仄句仄仄平平平仄韻仄仄平讀平仄仄句平平仄韻

格五
雙調六十八字，前後段各七句、四仄韻
周紫芝
無事小神仙　世人誰會　著甚來由自縈繫　人生須是　做些閒中活計　百年能幾許　無多子
平仄仄平平句仄平平仄韻仄仄平平仄平仄韻平平平仄句仄平平平仄仄韻仄平平仄仄句平平仄韻
近日謝天　與片閒田地　作箇茅堂待打睡　酒兒熟也　贏取山中一醉　人間如意事　只此是
仄仄仄平句仄仄平平仄韻仄仄平平仄仄仄韻仄平仄仄句平仄平平仄仄韻平平平仄仄句仄仄仄韻

格六
雙調六十五字，前後段各六句、四仄韻
趙長卿
景物一番新　熙熙時候　小院融和漸長晝　東君有意　為憐纖腰消瘦　軟風吹破眉間皺
仄仄仄平平句平平平仄韻仄仄平平仄平仄韻平平仄仄句仄平平平平仄韻仄平平仄平平仄韻
嫋嫋枝頭　輕黃微透　舞到春深轉清秀　錦囊多感　又更新來傷酒　斷腸無語憑闌久
仄仄平平句平平平仄韻仄仄平平仄平仄韻仄平平仄句仄仄平平平仄韻仄平平仄平平仄韻

格七
雙調六十六字，前後段各七句、四仄韻
汪莘
年少尋芳　早春時節　飛去飛來似蝴蝶　如今老大　懶趁五陵豪俠　夢中時聽得　秦簫咽
平仄平平句仄平平仄韻平仄平平仄平仄韻平平仄仄句仄仄仄平平仄韻仄平平仄仄句平平仄韻
割斷人間　柳枝桃葉　海上書來恨離別　舊遊還在　空鎖雲霞萬疊　舉杯相憶處　青天月
仄仄平平句仄平平仄韻仄仄平平仄平仄韻仄平平仄句平仄平平仄仄韻仄平平仄仄句平平仄韻

