曲玉管
雙調一百五字，前段十二句兩叶韻、四平韻，後段十句三平韻
柳永
隴首雲飛　江邊日晚　煙波滿目憑闌久　一望關河蕭索　千里清秋　忍凝眸　杳杳神京　盈盈仙子
仄仄平平句平平仄仄句平平仄仄平平仄叶仄仄平平平仄句平仄平平韻仄平平韻仄仄平平句平平平仄句
別來錦字終難偶　斷雁無憑　冉冉飛下汀洲　思悠悠
仄平仄仄平平仄叶仄仄平平句仄仄平仄平平韻仄平平韻
暗想當初　有多少　幽歡佳會　豈知聚散難期　翻成雨恨雲愁　阻追游　悔登山臨水　惹起平生心事
仄仄平平句仄平仄讀平平平仄句仄平仄仄平平句平平仄仄平平韻仄平平韻仄平平平仄句仄仄平平平仄句
一場銷黯　永日無言　却下層樓
仄平平仄句仄仄平平句仄仄平平韻

