選冠子
雙調一百十一字，前段十二句四仄韻，後段十一句四仄韻
周邦彥
水浴清蟾　葉喧凉吹　巷陌雨聲初斷　閒依露井　笑撲流螢　惹破畫羅輕扇　人靜夜久憑闌
中仄平平句中平中仄句中仄中平平仄韻平平仄仄句中仄平平句中仄仄平平仄韻平仄中中中平句
愁不歸眠　立殘更箭　歎年華一瞬　人今千里　夢沈書遠
中仄平平句中平中仄韻仄中平中仄句中中平仄句仄平平仄韻
空見說　鬢怯瓊梳　容銷金鏡　漸懶趁時勻染　梅風地溽　虹雨苔滋　一架舞紅都變　誰信無聊
中中中讀中仄平平句中平中仄句中仄中平平仄韻平平仄仄句中仄平平句中仄仄平平仄韻中仄平平句
為伊才減江淹　情傷荀倩　但明河影下　還看疏星幾點
仄平中仄平平句中平中仄韻仄平平中仄句平仄中平中仄韻

格二
雙調一百十一字，前段十二句四仄韻，後段十一句四仄韻
蔡伸
雁落平沙　煙籠寒水　古壘鳴笳聲斷　青山隱隱　敗葉蕭蕭　天際暝鴉零亂　樓上黃昏　片帆千里歸程
仄仄平平句平平平仄句仄仄平平平仄韻平平仄仄句仄仄平平句平仄仄平平仄韻平仄平平句仄平平仄平平句
年華將晚　望碧雲空暮　佳人何處　夢魂俱遠
平平平仄韻仄仄平平仄句平平平仄句仄平平仄韻
憶舊游　邃館朱扉　小園香徑　尚想桃花人面　書盈錦軸　恨滿金徽　難寫寸心幽怨　兩地離愁
仄仄平讀仄仄平平句仄平平仄句仄仄平平平仄韻平平仄仄句仄仄平平句平仄仄平平仄韻仄仄平平句
一尊芳酒淒凉　危闌倚遍　儘遲留　憑仗西風　吹乾淚眼
仄平平仄平平句平平仄仄韻仄平平讀平仄平平句平平仄仄韻

格三
雙調一百十一字，前段十二句四仄韻，後段十一句四仄韻
吳文英
藻國淒迷　麹瀾澄映　怨入粉煙藍霧　香籠麝水　膩漲紅波　一鏡萬妝爭妒　湘女歸魂　佩環玉冷無聲
仄仄平平句仄平平仄句仄仄仄平平仄韻平平仄仄句仄仄平平句仄仄仄平平仄韻平仄平平句仄平仄仄平平句
凝情誰訴　又江空月墮　凌波塵起　彩鴛愁舞
平平平仄韻仄平平仄仄句平平平仄句仄平平仄韻
還暗憶　鈿合蘭膏　絲牽瓊腕　見菂更憐心苦　玲瓏翠幄　輕薄冰綃　穩倩錦雲留住　生怕哀蛩
平仄仄讀仄仄平平句平平平仄句仄仄仄平平仄韻平平仄仄句平仄平平句仄仄仄平平仄韻平仄平平句
早驚秋破紅衰　淚珠零露　耐西風老盡　羞趁東風嫁與
仄平平仄平平句仄平平仄韻仄平平仄仄句平仄平平仄仄韻

格四
雙調一百十一字，前段十二句四仄韻，後段十一句四仄韻
曹勛
細柳排空　高榆擁岸　乍覺楚天秋意　凉隨夜雨　望極長淮　孤館漫成留滯　天淨無雲　浪痕清影
仄仄平平句平平仄仄句仄仄仄平平仄韻平平仄仄句仄仄平平句平仄仄平平仄韻平仄平平句仄平平仄句
窗戶閒臨煙水　歎驅馳塵事　殊喜蕭散　暫來閒適
平仄平平平仄韻仄平平平仄句平仄平仄句仄平平仄韻
常念想　聖主垂衣　臨朝北顧　泛遣聊寬憂寄　輶軒載攬　虎節嚴持　談笑掛帆千里　憑仗皇威
平仄仄讀仄仄平平句平平仄仄句仄仄平平平仄韻平平仄仄句仄仄平平句平仄仄平平仄韻平仄平平句
濫陪樞筦　一語折衝遐裔　待歸來　瞻對天顏　須知有喜
仄平平仄句仄仄仄平平仄韻仄平平讀平仄平平句平平仄仄韻

格五
雙調一百十三字，前後段各十二句、四仄韻
魯逸仲
弄月餘花　團風輕絮　露濕池塘春草　鶯鶯戀友　燕燕將雛　惆悵睡殘清曉　還是初相見時
仄仄平平句平平平仄句仄仄平平平仄韻平平仄仄句仄仄平平句平仄仄平平仄韻平仄平平仄平句
攜手旗亭　酒香梅小　向登臨長是　傷春滋味　淚彈多少
平仄平平句仄平平仄韻仄平平平仄句平平平仄句仄平平仄韻
因甚却　輕許風流　終非長久　又說分飛煩惱　羅衣瘦損　繡被香消　那更亂紅如掃　門外無窮路岐
平仄仄讀平仄平平句平平平仄句仄仄平平平仄韻平平仄仄句仄仄平平句仄仄仄平平仄韻平仄平平仄平句
天若有情　和天須老　念高唐歸夢　淒凉何處　水流雲繞
平仄仄平句平平平仄韻仄平平平仄句平平平仄句仄平平仄韻

格六
雙調一百十三字，前段十一句四仄韻，後段十二句四仄韻
張景修
嫩水拖藍　遙堤影翠　半雨半煙橋畔　鳴禽弄舌　夢草縈心　偏稱謝家池館　紅粉牆頭　步搖金縷
仄仄平平句平平仄仄句仄仄仄平平仄韻平平仄仄句仄仄平平句平仄仄平平仄韻平仄平平句仄平平仄句
纖柔舞腰低軟　被和風　搭在闌干　終日畫簾高卷
平平仄平平仄韻仄平平讀仄仄平平句平仄仄平平仄韻
春易老　細葉舒眉　輕花吐絮　漸覺綠陰成幔　章臺繫馬　灞水維舟　誰念鳳城人遠　惆悵故國陽關
平仄仄讀仄仄平平句平平仄仄句仄仄仄平平仄韻平平仄仄句仄仄平平句平仄仄平平仄韻平仄仄仄平平句
杯酒飄零　惹人腸斷　恨青青客舍　江頭風笛　亂雲空晚
平仄平平句仄平平仄韻仄平平仄仄句平平平仄句仄平平仄韻

格七
雙調一百十三字，前後段各十一句、四仄韻
《梅苑》無名氏
憔悴江山　淒凉古道　寒日淡煙殘雪　行人立馬　手折江梅　紅萼素英初發　月下瑤臺　弄玉飛瓊
平仄平平句平平仄仄句平仄仄平平仄韻平平仄仄句仄仄平平句平仄仄平平仄韻仄仄平平句仄仄平平句
不老年年春色　被東君　喚遣嬈紅　高韻且饒清白
仄仄平平平仄韻仄平平讀仄仄平平句平仄仄平平仄韻
因動感　野水溪橋　竹籬茅舍　何似玉堂金闕　天教占了　第一枝春　何處不宜風月　休問庾嶺止渴
平仄仄讀仄仄平平句仄平平仄句平仄仄平平仄韻平平仄仄句仄仄平平句平仄仄平平仄韻平仄仄仄仄仄句
金鼎調羹　有誰如得　傲冰霜　雅態清香　花裏自稱三絕
平仄平平句仄平平仄韻仄平平讀仄仄平平句平仄仄平平仄韻

格八
雙調一百十三字，前後段各十二句、四仄韻
陸游
澹靄空濛　輕陰清潤　綺陌細塵初靜　平橋繫馬　畫閣移舟　湖水倒空如鏡　掠岸飛花　傍檐新燕
仄仄平平句平平平仄句仄仄仄平平仄韻平平仄仄句仄仄平平句平仄仄平平仄韻仄仄平平句仄平平仄句
都是學人無定　歎連年戎帳　經春邊壘　暗彫顏鬢
平仄仄平平仄韻仄平平平仄句平平平仄句仄平平仄韻
空記憶　杜曲池臺　新豐歌管　怎得故人音信　羈懷易感　老伴無多　談麈久閒犀柄　惟有翛然
平仄仄讀仄仄平平句平平平仄句仄仄仄平平仄韻平平仄仄句仄仄平平句平仄仄平平仄韻平仄平平句
筆牀茶竈　自適筍輿煙艇　待綠荷遮岸　紅蕖浮水　更乘幽興
仄平平仄句仄仄仄平平仄韻仄仄平平仄句平平平仄句仄平平仄韻

格九
雙調一百十三字，前段十二句四仄韻，後段十一句四仄韻
虞集
歸去來兮　昨非今是　惆悵獨悲奚語　迷途未遠　晨景熹微　乃命僕夫先路　風颺舟輕　候門童稚
平仄平平句仄平平仄句平仄仄平平仄韻平平仄仄句平仄平平句仄仄仄平平仄韻平仄平平句仄平平仄句
此日再瞻衡宇　酒盈尊　三徑雖荒　松菊宛然如故
仄仄仄平平仄韻仄平平句平仄平平句平仄仄平平仄韻
聊寄傲　與世相違　舊交俱息　更復駕言焉取　琴書情話　尋壑經丘　倦鳥岫雲容與　農人告我
平仄仄讀仄仄平平句仄平平仄句仄仄仄平平仄韻平平平仄句平仄平平句仄仄仄平平仄韻平平仄仄句
有事西疇　孤櫂賦詩春雨　但樂夫　天命何疑　乘化任渠留去
仄仄平平句平仄仄平平仄韻仄仄平讀平仄平平句平仄仄平平仄韻

格十
雙調一百十三字，前後段各十二句、四仄韻
陳允平
穀雨收寒　茶煙颺曉　又是牡丹時候　浮龜碧水　聽鶴丹山　彩屋幔亭依舊　和氣縹緲人間
仄仄平平句平平仄仄句仄仄仄平平仄韻平平仄仄句仄仄平平句仄仄仄平平仄韻平仄仄仄平平句
滿谷紅雲　德星呈秀　向東風種就　一庭蘭茁　玉香初茂
仄仄平平句仄平平仄韻仄平平仄仄句仄平平仄句仄平平仄韻
還遙想　曲度嬌鶯　舞低輕燕　二十四簾芳晝　清溪九曲　上巳風光　觴咏似山陰否　翠閣凝清
平平仄讀仄仄平平句仄平平仄句仄仄仄平平仄韻平平仄仄句仄仄平平句平仄仄平平仄韻仄仄平平句
正宜瀹茗銀甖　熨香金斗　又雙鸞飛下　長生殿裏　賜薔薇酒
仄平仄仄平平句仄平平仄韻仄平平平仄句平平仄仄句仄平平仄韻

格十一
雙調一百十三字，前後段各十二句、四仄韻
陳允平
倦聽蛩砧　初拋鸞扇　隔浦亂鐘催晚　湘蒲簟冷　楚竹簾稀　窗下乍聞裁翦　倦柳拖煙　枯蓮蘸水
仄仄平平句平平平仄句仄仄仄平平仄韻平平仄仄句仄仄平平句平仄仄平平仄韻仄仄平平句平平仄仄句
芙蓉翠深紅淺　對半牀燈火　虛堂淒寂　近書思遍
平平仄平平仄韻仄仄平平仄句平平平仄句仄平平仄韻
夜漏永　玉宇塵收　銀河光爛　夢斷楚天空遠　婆娑月樹　縹緲仙香　身在廣寒宮殿　無奈離愁亂織
仄仄仄讀仄仄平平句平平平仄句仄仄仄平平仄韻平平仄仄句仄仄平平句平仄仄平平仄韻平仄平平仄仄句
藉酒消磨　倩花排遣　漸江空霜曉　黃蘆漠漠　一聲來雁
仄仄平平句仄平平仄韻仄平平平仄句平平仄仄句仄平平仄韻

格十二
雙調一百十四字，前段十一句四仄韻，後段十二句四仄韻
虞集
雲淡風輕　傍花隨柳　將謂少年行樂　高閣林間　小車城裏　千古太平西洛　瞻彼泱泱　言思君子
平仄平平句仄平平仄句平仄仄平平仄韻平仄平平句仄平平仄句平仄仄平平仄韻平仄平平句平平平仄句
流水儼然如昨　但清遊　天際輕陰　未便暮愁離索
平仄仄平平仄韻仄平平讀平仄平平句仄仄仄平平仄韻
長記得　童冠相隨　浴沂歸去　吟咏鳶飛魚躍　逝者如斯　吾衰甚矣　調理自存斟酌　清廟朱絲
平仄仄讀平仄平平句仄平平仄句平仄平平平仄韻仄仄平平句平平仄仄句平仄仄平平仄韻平仄平平句
舊堂金石　隱几似聞更作　農人告我　有事西疇　窈窕掛書牛角
仄平平仄句仄仄仄平仄仄韻平平仄仄句仄仄平平句仄仄仄平平仄韻

格十三
雙調一百十三字，前段十一句四仄韻，後段十二句五仄韻
張雨
清露晨流　新桐初引　消受北窗凉曉　經卷熏爐　筆牀茶具　長物任他圍繞　老子無情　年光有限
平仄平平句平平平仄句平仄仄平平仄韻平仄平平句仄平平仄句仄仄仄平平仄韻仄仄平平句平平仄仄句
只似木人花鳥　擬凝雲　數朵奇峰　曾見漢唐池沼
仄仄仄平平仄韻仄平平讀仄仄平平句平仄仄平平仄韻
還自笑　老學蟫魚　金題玉躞　書裏也容身了　阿對泉頭　布衣無恙　占斷雨苔風筿　獨鶴歸來
平仄仄韻仄仄平平句平平仄仄句平仄仄平平仄韻平仄平平句仄平平仄句仄仄仄平平仄韻仄仄平平句
西山缺處　掠過亂鴉林表　撫琴心　三疊胎仙　坐到月高山小
平平仄仄句仄仄仄平平仄韻仄平平讀平仄平平句仄仄仄平平仄韻

格十四
雙調一百七字，前段十二句四仄韻，後段十一句四仄韻
呂渭老
雨濕花房　風斜燕子　池閣晝長春晚　檀盤戰象　寶局鋪棋　籌畫未分還懶　誰念少年　齒怯梅酸
仄仄平平句平平仄仄句平仄仄平平仄韻平平仄仄句仄仄平平句平仄仄平平仄韻平仄仄平句仄仄平平句
病疏霞盞　正青錢遮路　綠絲明水　倦尋歌扇
仄平平仄韻仄平平平仄句仄平平仄句仄平平仄韻
空記得　小閣題名　紅箋親製　燈火夜深裁翦　明眸似水　妙語如絃　不覺曉霜雞喚　聞道近來
平仄仄讀仄仄平平句平平平仄句平仄仄平平仄韻平平仄仄句仄仄平平句仄仄仄平平仄韻平仄仄平句
箏譜慵看　金鋪長掩　瘦一枝梅影　回首江南路遠
平仄平平句平平平仄韻仄仄平平仄句平仄平平仄仄韻

格十五
雙調一百九字，前後段各十二句、四仄韻
張肎
裊裊芙蕖　平鋪斷港　路入錦雲處　香浮綠水　浪卷晴舟　宛在翠紅香裏　湘妃餘酣未醒　擁蓋藏羞
仄仄平平句平平仄仄句仄仄仄平仄韻平平仄仄句仄仄平平句仄仄仄平平仄韻平平平平仄仄句仄仄平平句
含嬌欲語　想凌波塵遠　遙鳴佩　風飄豔綺
平平仄仄韻仄平平平仄句平平仄句平平仄仄韻
望中宛似若耶溪　隔水只欠　小艇採蓮女　最憐芳意　佳藕難尋　腸斷寸絲千縷　葉老房空
仄平仄仄仄平平句仄仄仄仄句仄仄仄平仄韻仄平平仄句平仄平平句平仄仄平平仄韻仄仄平平句
漫嗟此際　一點春心更苦　且休歌水調　恐驚起　文鴛雙侶
仄平仄仄句仄仄平平仄仄韻仄平平仄仄句仄平仄句平平平仄韻

格十六
雙調一百十三字，前段十二句四仄韻，後段十一句四仄韻
曹勛
秀木撐空　凝雲藏岫　處處群山橫翠　霜風冽面　酒力潛銷　征轡暫指天際　紅葉黃花　水光山色
仄仄平平句平平平仄句仄仄平平平仄韻平平仄仄句仄仄平平句平仄仄仄平仄韻平仄平平句仄平平仄句
常愛曉雲晴霽　念塵埃眯眼　年華易老　覺遠行非易
平仄仄平平仄韻仄平平仄仄句平平仄仄句仄仄平平仄韻
常自感　羽客難尋　蓬萊難到　強作林泉活計　魚依密藻　雁過煙空　家信漸遙千里　還是關河冷落
平仄仄讀仄仄平平句平平平仄句仄仄平平仄仄韻平平仄仄句仄仄平平句平仄仄平平仄韻平仄平平仄仄句
斜陽衰草　葦邨山驛　又雞聲茅店　鴉啼露井重喚起
平平平仄句仄平平仄韻仄平平平仄句平平仄仄平仄仄韻

