合歡帶
雙調一百五字，前段九句五平韻，後段十句四平韻
柳永
身材兒　早是妖嬈　算風措　實難描　一箇肌膚渾似玉　更都來　占了千嬌　妍歌豔舞　鶯慚巧舌
平平平讀仄仄平平韻仄平仄讀仄平平韻仄仄平平平仄仄句仄平平讀仄仄平平韻平平仄仄句平平仄仄句
柳妒纖腰　自相逢　便覺韓娥價減　飛燕聲銷
仄仄平平韻仄平平讀仄仄平平仄仄句平仄平平韻
桃花零落　溪水潺湲　重尋仙境非遙　莫道千金酬一笑　便明珠　萬斛須邀　檀郎幸有　淩雲詞賦
平平平仄句平仄平平句平平平仄平平韻仄仄平平平仄仄句仄平平讀仄仄平平韻平平仄仄句平平中仄句
擲果風標　况當年　便好相攜　鳳樓深處吹簫
中仄平平韻仄平平讀仄中平平句仄平平仄平平韻

格二
雙調一百五字，前後段各九句、五平韻
杜安世
樓臺高下玲瓏　鬭芳樹　綠陰濃　芍藥孤棲香豔晚　見櫻桃　萬顆初紅　巢喧乳燕　珠簾縷曳
平平平仄平平韻仄平仄讀仄平平韻仄仄平平平仄仄句仄平平讀仄仄平平韻平平仄仄句平平仄仄句
滿戶香風　罩紗幃　象牀屏枕　晝眠纔是朦朧
仄仄平平韻仄平平讀仄平平仄句仄平平仄平平韻
起來無語更兼慵　念分明　往事成空　被你厭厭牽繫我　怪纖腰　繡帶寬鬆　春來早是　分飛兩處
仄平平仄仄平平韻仄平平讀仄仄平平韻仄仄平平平仄仄句仄平平讀仄仄平平韻平平仄仄句平平仄仄句
長恨西東　到如今　扇移明月　簟鋪寒浪與誰同
平仄平平韻仄平平讀仄平平仄句仄平平仄仄平平韻

