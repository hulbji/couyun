七娘子
雙調六十字，前後段各五句、四仄韻
毛滂
山屏霧帳玲瓏碧　更綺窗　臨水新凉入　雨短煙長　柳橋蕭瑟　這番一日凉一日
中平中仄平平仄韻仄仄平讀平仄平平仄韻中仄平中句中平中仄韻中平中仄平中仄韻
離多綠鬢年時白　這離情　不似而今惜　雲外長安　斜暉脈脈　西風吹夢來無跡
中平中仄平平仄韻仄中平讀中仄平平仄韻中中中中句中平中仄韻中平中仄平平仄韻

格二
雙調五十八字，前後段各五句、四仄韻
蔡伸
天涯觸目傷離緒　登臨况值秋光暮　手撚黃花　憑誰分付　雝雝雁落蒹葭浦
平平仄仄平平仄韻平平仄仄平平仄韻仄仄平平句平平平仄韻平平仄仄平平仄韻
憑高目斷桃溪路　屏山樓外青無數　綠水紅橋　瑣窗朱戶　如今總是銷魂處
平平仄仄平平仄韻平平平仄平平仄韻仄仄平平句仄平平仄韻平平仄仄平平仄韻

格三
雙調六十字，前段五句一叶韻、三仄韻，後段五句四仄韻
《梅苑》無名氏
暗香浮動到黃昏　向水邊　疏影梅開盡　溪畔清蕊　有如淺杏　一枝喜得東君信
仄平平仄仄平平叶仄仄平讀平仄平平仄韻平仄平仄句仄平仄仄韻仄平仄仄平平仄韻
風吹只怕霜侵損　更新來　插向多情鬢　壽陽妝鑒　雪肌玉瑩　嶺頭別自添微粉
平平仄仄平平仄韻仄平平讀仄仄平平仄韻仄平平仄句仄平仄仄韻仄平仄仄平平仄韻

