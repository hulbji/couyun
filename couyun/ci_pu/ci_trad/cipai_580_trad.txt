雙雙燕
雙調九十八字，前段九句五仄韻，後段十句七仄韻
史達祖
過春社了　度簾幕中間　去年塵冷　差池欲住　試入舊巢相並　還相雕梁藻井　又軟語　商量不定
仄平仄仄句仄平仄平平句仄平平仄韻平平仄仄句中仄仄平平仄韻平仄平平仄仄韻仄中仄讀平平中仄韻
飄然快拂花梢　翠尾分開紅影
平平仄仄平平句仄仄平平平仄韻
芳徑　芹泥雨潤　愛貼地爭飛　競誇輕俊　紅樓歸晚　看足柳昏花暝　應是棲香正穩　便忘了
平仄韻平平仄仄韻仄仄仄平平句仄平平仄韻中平平仄句仄仄仄平平仄韻平仄平平仄仄韻仄中仄讀
天涯芳信　愁損翠黛雙蛾　日日畫闌獨憑
平平平仄韻平中仄仄中平句中仄仄平中仄韻

格二
雙調九十八字，前段九句四仄韻，後段十句七仄韻
吳文英
小桃謝後　雙雙燕　飛來幾家庭戶　輕煙曉暝　湘水暮雲遙度　簾外餘寒未卷　共斜入　紅樓深處
仄平仄仄句平平仄句平平仄平平仄韻平平仄仄句平仄仄平平仄韻平仄平平仄仄句仄平仄讀平平平仄韻
相將占得雕梁　似約韶光留住
平平仄仄平平句仄仄平平平仄韻
堪舉　翩翩翠羽　楊柳岸　泥香半和梅雨　落花風軟　戲逐亂紅飛舞　多少呢喃意緒　盡日向
平仄韻平平仄仄韻平仄仄句平平仄平平仄韻仄平平仄句仄仄仄平平仄韻平仄平平仄仄韻仄仄仄讀
流鶯分訴　還憐又過短牆　誰會萬千言語
平平平仄韻平平仄仄仄平句平仄仄平平仄韻

