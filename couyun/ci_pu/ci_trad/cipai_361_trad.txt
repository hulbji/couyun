看花回
雙調六十八字，前後段各六句、四平韻
柳永
玉墄金階舞舜千　朝野多歡　九衢三市風光麗　正萬家　急管繁絃　鳳樓臨綺陌　佳氣非煙
仄仄平平仄仄平韻平仄平平韻仄平平仄平平仄句仄仄平讀仄仄平平韻中平平仄仄句中仄平平韻
雅俗熙熙物態妍　忍負芳年　笑筵歌席連昏晝　任旗亭　斗酒十千　賞心何處好　惟有尊前
中仄平平仄仄平韻仄仄平平韻仄平平仄平平仄句仄平平讀仄仄仄平韻仄平平仄仄句平仄平平韻

格二
雙調六十七字，前後段各六句、四平韻
柳永
屈指勞生百歲期　榮瘁相隨　利牽名惹逡巡過　奈兩輪　玉走金飛　紅顏成白首　極品何為
仄仄平平仄仄平韻平仄平平韻仄平平仄平平仄句仄仄平讀仄仄平平韻平平平仄仄句仄仄平平韻
塵事常多雅會稀　忍不開眉　畫堂歌管深深處　難忘酒琖花枝　醉鄉風景好　攜手同歸
平仄平平仄仄平韻仄仄平平韻仄平平仄平平仄句平平仄仄平平韻仄平平仄仄句平仄平平韻

格三
雙調一百一字，前段九句四仄韻，後段九句五仄韻
黃庭堅
夜永蘭堂　醺飲半倚頹玉　爛漫墜鈿墮履　是醉時風景　花暗殘燭　歡意未闌　舞燕歌珠成斷續
仄仄平平句平中仄中平仄韻仄中中平仄仄句仄中中平中句中中平仄韻平中中中句中仄中平平仄仄韻
催茗飲　旋煮寒泉　露井瓶竇響飛瀑
平仄仄讀中仄平平句仄中中中仄中仄韻
纖指緩　連環動觸　漸泛起　滿甌銀粟　香引春風在手　似閩嶺越溪　初采盈掬　暗想當時
中中仄讀平平仄仄韻仄中中讀中平平仄韻平仄平平仄仄句仄中仄中中句中中平仄韻中中中中句
探春連雲尋篁竹　怎歸得　鬢將老　付與杯中綠
中中平平中中仄韻仄平中讀仄平仄句仄中平中仄韻

格四
雙調一百一字，前段九句四仄韻，後段九句五仄韻
周邦彥
惠風初散輕暖　霽景澄潔　秀蕊乍開乍斂　帶雨態煙痕　春思紆結　危絃弄響　來去驚人鶯語滑
仄平平仄平仄句仄仄平仄韻仄仄仄平仄仄句仄仄仄平平句平仄平仄韻平平仄仄句平仄平平平仄仄韻
無賴處　麗日樓臺　亂絲岐路總奇絕
平仄仄讀仄仄平平句仄平平仄仄平仄韻
何計解　黏花繫月　歎冷落　頓辜佳節　猶有當時氣味　掛一縷相思　不斷如髮　雲飛帝國
平仄仄讀平平仄仄韻仄仄仄讀仄平平仄韻平仄平平仄仄句仄仄仄平平句仄仄平仄韻平平仄仄句
人在雲邊心暗折　語東風　共流轉　漫作匆匆別
平仄平平平仄仄韻仄平平讀仄平仄句仄仄平平仄韻

格五
雙調一百一字，前段九句四仄韻，後段九句五仄韻
蔡伸
夜久凉生庭院　漏聲頻促　念昔勝遊舊地　對畫閣層巒　雨餘煙簇　新詩暗藏小字　霜刀刊翠竹
仄仄平平平仄句仄平平仄韻仄仄仄平仄仄句仄仄仄平平句仄平平仄韻平平仄平仄仄句平平平仄仄韻
攜素手　細繞回塘　芰荷香裏彩鴛宿
平仄仄讀仄仄平平句仄平平仄仄平仄韻
別後想　香消膩玉　帶圍減　削寬金粟　雖有鱗鴻錦素　奈事與心違　佳期難卜　擬解愁腸萬結
仄仄仄讀平平仄仄韻仄平仄讀仄平平仄韻平仄平平仄仄句仄仄仄平平句平平平仄韻仄仄平平仄仄句
唯憑尊酒綠　望天涯　斷魂處　醉拍闌干曲
平平平仄仄韻仄平平讀仄平仄句仄仄平平仄韻

格六
雙調一百三字，前段十句六仄韻，後段九句五仄韻
趙彥端
愛日　報疏梅動意　春前呼得　畫棟曉開壽域　度百和溫黁　霜華無力　斑衣翠袖人面　年年照酒色
仄仄韻仄平平仄仄句平平平仄韻仄仄仄平仄仄韻仄仄仄平平句平平平仄韻平平仄仄平仄句平平仄仄仄韻
環四座　璧月瓊枝　恍然江縣擬鄉國
平仄仄讀仄仄平平句仄平平仄仄平仄韻
聞道撫　東巖舊跡　又殊勝　謝家清逸　知與桃花笑了　定何似青鳥　層城消息　他年妙高峰上
平仄仄讀平平仄仄韻仄平仄讀仄平平仄韻平仄平平仄仄句仄平仄平仄句平平平仄韻平平仄平平仄句
優曇會堪折　擁輕軒　未妨遊戲　看取朱輪十
平平仄平仄韻仄平平讀仄平平仄句仄仄平平仄韻

格七
雙調一百四字，前段十句六仄韻，後段九句五仄韻
趙彥端
注目　正江湖浩蕩　煙雲離屬　美人衣蘭佩玉　澹秋水凝神　陽春翻曲　烹鮮坐嘯　清淨五千言自足
仄仄韻仄平平仄仄句平平平仄韻仄平仄平仄仄韻仄平仄平平句平平平仄韻平平仄仄句平仄仄平平仄仄韻
橫劍氣　南斗光中　浩然一醉引雙鹿
平仄仄讀平仄平平句仄平仄仄仄平仄韻
回雁未歸書未續　夢草處　舊芳重綠　誰憶瀟湘歲晚　為喚起長風　吹飛黃鵠　功名異時　圯上家傳謝寵辱
平仄仄平平仄仄韻仄仄仄讀仄平平仄韻平仄平平仄仄句仄仄仄平平句平平平仄韻平平仄平句平仄平平仄仄仄韻
待封留　拜公堂下　願授我　長生籙
仄平平讀仄平平仄句仄仄仄讀平平仄韻

格八
雙調一百四字，前後段各十句、五仄韻
趙彥端
端有恨　留春無計　花飛何速　檻外青青翠竹　鎮高節淩雲　清陰常足　春寒風袂　帶雨穿窗如利鏃
平仄仄句平平平仄句平平平仄韻仄仄平平仄仄韻仄平仄平平句平平平仄韻平平平仄句仄仄平平平仄仄韻
催處處　燕巧鶯慵　幾聲鈎輈叫雲木
平仄仄讀仄仄平平句仄平平平仄平仄韻
看波面　垂楊蘸綠　最好是　風梳煙沐　陰重熏簾未卷　正泛乳新芽　香飄清馥　新詩惠我
仄平仄讀平平仄仄韻仄仄仄讀平平平仄韻平仄平平仄仄句仄仄仄平平句平平平仄韻平平仄仄句
開卷醒然欣再讀　嘆詞章　過人華麗　擲地勝如金玉
平仄平平平仄仄韻仄平平句仄平平仄句仄仄仄平平仄韻

