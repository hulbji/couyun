謝池春
雙調六十六字，前後段各六句、四仄韻
陸游
賀監湖邊　初繫放翁歸棹　小園林　時時醉倒　春眠驚起　聽啼鶯催曉　歎功名　誤人堪笑
中仄平平句中仄仄平平仄韻仄平平讀平平仄仄韻中平中仄句仄中平平仄韻仄中平讀仄平平仄韻
朱橋翠徑　不許京塵飛到　掛朝衣　東歸欠早　連宵風雨　卷殘紅如掃　恨樽前　送春人老
平平仄仄句仄仄中平平仄韻仄平平讀平平仄仄韻平平中仄句仄平平平仄韻仄平中讀仄平平仄韻

格二
雙調六十四字，前後段各六句、五仄韻
劉因
我本漁樵　不是白駒空谷　對西山　悠然自足　北窗疏竹　南窗叢菊　愛邨居　數間茅屋
仄仄平平句仄仄仄平平仄韻仄平平讀平平仄仄韻仄平平仄韻平平平仄韻仄平平讀仄平平仄韻
風煙草屨　滿意一川平綠　問前溪　今朝酒熟　幽禽歌曲　清泉琴築　欲歸來　故人留宿
平平仄仄句仄仄仄平平仄韻仄平平讀平平仄仄韻平平平仄韻平平平仄韻仄平平讀仄平平仄韻

格三
雙調六十四字，前後段各六句、四仄韻
《高麗史·樂志》無名氏
愛鬢雲長　惜眉山翠　昨相見　一時眠起　為伊尚未欲　將言相戲　早樽前　會人深意
仄仄平平句仄平平仄韻仄平仄讀仄平平仄韻仄平仄仄仄句平平平仄韻仄平平讀仄平平仄韻
霎時間阻　眼兒早　巴巴地　便也解　封題相寄　怎生是欸曲　終成連理　管勝如　舊來識底
仄平仄仄句仄平仄讀平平仄韻仄仄仄讀平平平仄韻仄平仄仄仄句平平平仄韻仄仄平讀仄平仄仄韻

