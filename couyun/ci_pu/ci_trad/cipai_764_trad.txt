八寶妝
雙調一百十字，前段十句四仄韻，後段九句五仄韻
李甲
門掩黃昏　畫堂人寂　暮雨乍收殘暑　簾卷疏星庭戶悄　隱隱嚴城鐘鼓　空階煙暝　半開斜月朦朧
平仄平平句仄平平仄句仄仄仄平平仄韻平仄平平平仄仄句仄仄平平平仄韻平平平仄句仄中平仄平平句
銀河澄淡風悽楚　還是鳳樓人遠　桃源無路
平平平仄平平仄韻平仄仄平平仄句平平平仄韻
惆悵夜久星繁　碧雲望斷　玉簫聲在何處　念誰伴　茜裙翠袖　共攜手　瑤臺歸去　對修竹
中中仄仄中平句仄平仄仄句中平平仄平仄韻仄平仄讀中平中仄句仄平仄讀平平平仄韻仄平仄讀
森森院宇　曲屏香暖凝沈炷　問對酒當歌　情懷記得劉郎否
平平仄仄韻仄平平仄平平仄韻仄仄仄平平句平平仄仄平平仄韻

格二
雙調一百十字，前段十句五仄韻，後段九句七仄韻
仇遠
滄島雲連　綠瀛秋入　暮景却沈洲嶼　無浪無風天地白　聽得潮生人語　擎空孤柱　翠倚高閣憑虛
平仄平平句仄平平仄句仄仄仄平平仄韻平仄平平平仄仄句仄仄平平平仄韻平平平仄韻仄仄平仄平平句
中流蒼碧迷煙霧　惟見廣寒門外　青無重數
平平平仄平平仄韻平仄仄平平仄句平平平仄韻
不知是水是山　不知是樹　漫漫知是何處　倩誰問　凌波輕步　漫凝睇　乘鸞秦女　想庭曲
仄平仄仄仄平句仄平仄仄韻平平平仄平仄韻仄平仄讀平平平仄韻仄平仄讀平平平仄韻仄平仄讀
霓裳正舞　莫須長笛吹愁去　怕喚起魚龍　三更噴作前山雨
平平仄仄韻仄平平仄平平仄韻仄仄仄平平句平平仄仄平平仄韻

