晝夜樂
雙調九十八字，前段八句六仄韻，後段八句五仄韻
柳永
洞房記得初相遇　便只合　長相聚　何期小會幽歡　變作離情別緒　况值闌珊春色暮　對滿目
仄平中仄平平仄韻仄中中讀平中仄韻平平仄仄平平句中仄中平中仄韻中中平中平中仄韻仄中中讀
亂花狂絮　直恐好風光　盡隨伊歸去
中平中仄韻中仄仄平平句仄中中平仄韻
一場寂寞憑誰訴　算前言　總輕負　早知恁地難拌　悔不當初留住　其奈風流端正外　更別有
中平中仄平平仄韻仄平平讀中平仄韻中平仄仄平平句中仄平平中仄韻中仄平中平中仄句中中中讀
繫人心處　一日不思量　也攢眉千度
仄中平仄韻中仄仄平平句仄平平中仄韻

格二
雙調九十八字，前後段各八句、六仄韻
《梅苑》無名氏
一陽生後風光好　百花瘁　群木槁　南枝探暖欺寒　嘉卉爭先占早　曉來風送清香杳　映園林
仄平平仄平平仄韻仄平仄讀平仄仄韻平平仄仄平平句平仄平平仄仄韻仄平平仄平平仄韻仄平平讀
報春來到　素豔自超群　似姑射容貌
仄平平仄韻仄仄仄平平句仄平仄平仄韻
畫堂開宴邀朋友　賞瓊英　同歡笑　隴頭寄信叮嚀　樓上新妝鬭巧　對景乘興傾芳酒　拌沈醉
仄平平仄平平仄韻仄平平讀平平仄韻仄平仄仄平平句平仄平平仄仄韻仄仄平仄平平仄韻平平仄讀
玉山頻倒　結實用和羹　是真奇國寶
仄平平仄韻仄仄仄平平句仄平平仄仄韻

