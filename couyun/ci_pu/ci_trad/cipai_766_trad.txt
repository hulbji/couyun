大聖樂
雙調一百十字，前段十一句一叶韻、三平韻，後段十一句四平韻
康與之
千朵奇峰　半軒微雨　曉來初過　漸燕子　引教雛飛　菡萏暗薰芳草　池面凉多　淺斟瓊卮浮綠蟻
平仄平平句仄平平仄句仄平平仄叶仄仄仄讀仄仄平平句仄仄仄平平仄句平仄平平韻仄平平平平仄仄句
展湘簟　雙紋生細波　輕紈舉　動團圞素月　仙桂婆娑
仄平仄讀平平平仄平韻平平仄句仄平平仄仄句平仄平平韻
臨風對月恣樂　便好把　千金邀豔娥　幸太平無事　擊壤鼓腹　攜酒高歌　富貴安居　功名天賦
平平仄仄仄仄句仄中仄讀平平平仄平韻仄仄平平仄句仄中仄仄句平仄平平韻仄仄平平句平平平仄句
爭奈皆由時命呵　休眉鎖　問朱顏去了　還更來麼
中仄平平平仄平韻平平仄句仄平平仄仄句平仄平平韻

格二
雙調一百八字，前段十一句四仄韻，後段九句五仄韻
周密
虹雨霓風　翠縈蘋浦　錦翻葵徑　正小亭曲沼幽深　冰簟沁肌　催覺綠窗人靜　暗憶蘭湯初洗罷
中仄平平句仄平平仄句仄平平仄韻仄仄平中仄平平句中仄仄平句平仄中平平仄韻仄仄中平平中仄句
襯碧霧　籠綃垂蕙領　輕妝了　裊花侵絳縷　香滿鸞鏡
仄仄仄讀平平平仄仄韻平平仄句仄平中仄中句平仄平仄韻
人間午遲漏永　看雙燕　將雛穿藻井　喜玉壺無暑　凉涵荷氣　波搖簾影　畫舫西湖渾如舊
平平仄平仄仄韻仄中仄讀平平平仄仄韻仄仄平平仄句平平中仄句平平平仄韻仄仄中平平平仄句
又菰冷蒲香驚夢醒　歸舟晚　聽誰家　紫簫聲近
仄平仄平平平仄仄韻平平仄句仄平平讀仄平平仄韻

格三
雙調一百十字，前段十一句五仄韻，後段九句六仄韻
張炎
隱市山林　傍家池館　頓成佳趣　是幾番　臨水看雲　就樹攬香　詩滿闌干橫處　翠徑小車行花影
仄仄平平句仄平平仄句仄平平仄韻仄仄平讀平仄平平句仄仄仄平句平仄平平平仄韻仄仄仄平平平仄句
聽一片　春聲人笑語　深亭宇　對清晝漸長　閒教鸚鵡
仄仄仄讀平平平仄仄韻平平仄韻仄平仄仄平句平仄平仄韻
芳情緩尋細數　愛碧草如煙花自雨　任燕來鶯去　香凝翠暖　歌酒清時鐘鼓　二十四簾冰壺裏
平平仄平仄仄韻仄仄仄平平平仄仄韻仄仄平平仄句平平仄仄句平仄平平平仄韻仄仄仄平平平仄句
有誰在　簫臺猶醉舞　吹笙侶　倚高寒　半天風露
仄平仄讀平平平仄仄韻平平仄韻仄平平讀仄平平仄韻

