惜黃花慢
雙調一百八字，前段十一句六仄韻，後段九句五仄韻
楊无咎
霽空如水　襯落木墜紅　遙山堆翠　獨立閒階　數聲笛度風前　幾點雁橫雲際　已凉天氣未寒時
仄平平仄韻仄仄仄仄平句平平平仄韻仄仄平平句仄平仄仄平平句仄仄中平平仄韻仄平中仄仄平平句
問好處　一年誰記　笑聲裏　摘得半釵　金蕊來至
仄仄仄讀中平平仄韻仄平仄韻仄仄仄平句平仄平仄韻
橫斜為插烏紗　更揉碎　泛入金尊瓊蟻　滿酌霞觴　願教人壽百年　可奈此時情味　牛山何必獨沾衣
平平仄仄平平句仄中仄讀仄仄平平平仄韻仄仄平平句仄平中仄中平句仄仄仄平平仄韻平平中仄仄平平句
對佳節　惟應歡醉　看睡起　曉蝶也愁花悴
仄中仄讀平平平仄韻平仄仄韻仄仄仄平平仄韻

格二
雙調一百八字，前段十句七仄韻，後段九句六仄韻
趙以夫
眾芳彫謝　堪愛處　老圃寒花幽野　照眼如畫　爛然滿地金錢　買斷金天無價　古香逸韻似高人
仄平平仄韻平仄仄讀仄仄平平平仄韻仄仄平仄韻仄平仄仄平平句仄仄平平平仄韻仄平仄仄仄平平句
更野服黃冠瀟灑　向霜夜　冷笑暖春　桃李夭冶
仄仄仄平平平仄韻仄平仄韻仄仄仄平句平仄平仄韻
襟期問與誰同　記往昔　獨自徘徊籬下　采采盈把　此時一段風流　賴得白衣陶寫　而今為米負初心
平平仄仄平平句仄仄仄讀仄仄平平平仄韻仄仄平仄韻仄平仄仄平平句仄仄仄平平仄韻平平仄仄仄平平句
且細摘　輕浮三雅　沈醉也　夢落故園茅舍
仄仄仄讀平平平仄韻平仄仄韻仄仄仄平平仄韻

格三
雙調一百八字，前段十二句六平韻，後段十一句六平韻
吳文英
送客吳皋　正試霜夜冷　楓落長橋　望天不盡　背城漸杳　離亭黯黯　恨水迢迢　翠香零落紅衣老
仄仄平平韻仄仄平仄仄句中仄平平韻仄平中仄句仄平仄仄句中平仄仄句中仄平平韻仄平中仄平平仄句
暮愁鎖　殘柳眉梢　念瘦腰　沈郎舊日　曾繫蘭橈
仄平仄讀平仄平平韻仄仄平韻仄平仄仄句平仄平平韻
仙人鳳咽瓊簫　悵斷魂送遠　九辯難招　醉鬟留盼　小窗翦燭　歌雲載恨　飛上銀霄　素秋不解隨塵去
平平仄仄平平韻仄仄平仄仄句仄仄平平韻仄平平仄句仄平仄仄句平平仄仄句中仄平平韻仄平仄仄平平仄句
敗紅趁　一葉寒濤　夢翠翹　怨鴻料過南譙
仄平仄讀中仄平平韻仄仄平韻仄平仄仄平平韻

