玉女搖仙佩
雙調一百三十九字，前段十四句六仄韻，後段十三句七仄韻
柳永
飛瓊伴侶　偶別珠宮　未返神仙行綴　取次梳妝　尋常言語　有得幾多姝麗　擬把名花比　恐旁人笑我
平平仄仄句仄仄平平句仄仄平平平仄韻仄仄平平句平平中仄句仄仄中平平仄韻仄仄平平仄韻仄平平仄仄句
談何容易　細思算　奇葩豔卉　惟是深紅淺白而已　爭如這多情　占得人間　千嬌百媚
中平平仄韻仄平中讀平平仄仄句平仄平平仄仄平仄韻平平仄平平句仄仄平平句平平仄仄韻
須信畫堂繡閣　皓月清風　忍把光陰輕棄　自古及今　佳人才子　少得當年雙美　且恁相偎倚
平仄仄平仄仄句仄仄平平句仄仄平平中仄韻中仄中平句平平平仄句仄仄平平平仄韻仄仄平平仄韻
未消得　憐我多才多藝　但願取　蘭心蕙性　枕前言下　表余深意　為盟誓　今生斷不辜鴛被
中平仄讀中仄平平平仄韻仄仄仄讀平中仄仄句中平中仄句仄平平仄韻平平仄韻平平仄仄平平仄韻

格二
雙調一百三十九字，前段十四句七仄韻，後段十三句七仄韻
朱雍
灰飛嶰谷　佩解江干　庾嶺寒輕梅瘦　水面吞蟾　山光暗斗　物色盈枝依舊　憑暖危闌久　有清香旖旎
平平仄仄句仄仄平平句仄仄平平平仄韻仄仄平平句平平仄仄韻仄仄平平平仄韻仄仄平平仄韻仄平平仄仄句
却沾襟袖　賦多情　窺人豔冷　更是殷勤　忍重回首　誰知道　春歸院落　繽紛雪飛鴛甃
仄平平仄韻仄平平讀平平仄仄句仄仄平平句仄平平仄韻平平仄讀平平仄仄句平平仄平平仄韻
須謝花神愛惜　碎璧鋪酥　肯把飛英僝僽　念念瑤珂　乘飆煙浦　送別猶攜纖手　馥鬱盈芳酒
平仄平平仄仄句仄仄平平句仄仄平平仄仄韻仄仄平平句平平平仄句仄仄平平平仄韻仄仄平平仄韻
臨妝罷　一點眉峰傷皺　又只恐　收夢斷筦　淒風怨曉　早催銀漏　殘金獸　參橫月墮歸時候
平平仄讀仄仄平平平仄韻仄仄仄讀平仄仄仄句平平仄仄句仄平平仄韻平平仄韻平平仄仄平平仄韻

