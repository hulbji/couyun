一枝春
雙調九十四字，前段八句四仄韻，後段八句五仄韻
楊纘
竹爆驚春　競喧闐　夜起千門簫鼓　流蘇帳暖　翠鼎緩騰香霧　停杯未舉　奈剛要　送年新句
中仄平平句仄平平讀仄仄平平平仄韻平平仄仄句仄仄仄平平仄韻平平仄仄句仄平仄讀仄平平仄韻
應自有　歌字清圓　未誇上林鶯語
平仄中讀平仄平平句仄中仄平平仄韻
從他歲窮日暮　縱閒愁　怎減劉郎風度　屠蘇辦了　迤邐柳欺梅妒　宮壺未曉　早驕馬繡車盈路
平中仄平中仄韻仄平平讀仄仄平平平仄韻平平仄仄句中仄仄平中仄韻平平仄仄句中中仄仄平平仄韻
還又把　月夜花朝　自今細數
平仄中讀中仄平平句仄平仄仄韻

格二
雙調九十四字，前段十句五仄韻，後段九句五仄韻
張炎
竹外橫枝　並闌干試數　風纔一信　幺禽對語　仿佛醉眠初醒　遙知是雪　甚都把　暮寒消盡
仄仄平平句仄平平仄仄句平平仄仄韻平平仄仄句仄仄仄平平仄韻平平仄仄句仄平仄讀仄平平仄韻
清更潤　明月飛來　瘦却舊時疏影
平仄仄韻平仄平平句仄仄仄平平仄韻
東閣漫撩詩興　料西湖樹老　難認和靖　晴窗自好　勝事每來獨領　融融向暖　笑塵世　萬花猶冷
平仄仄平平仄韻仄平平仄仄句平仄平仄韻平平仄仄句仄仄仄平仄仄韻平平仄仄句仄平仄讀仄平平仄韻
須釀成　一點春腴　暗香在鼎
平仄平讀仄仄平平句仄平仄仄韻

