多麗
雙調一百三十九字，前段十三句六平韻，後段十一句五平韻
晁補之
新秋近　晉公別館開筵　喜清時　銜杯樂聖　未饒綠野堂邊　繡屏深　麗人乍出　坐中雷雨起鵾絃
平平仄句仄平仄仄平平韻仄平平讀平平仄仄句仄平仄仄平平韻仄平平讀仄平仄仄句仄平平仄仄平平韻
花暖間關　水凝幽咽　寶釵搖動墜金鈿　未彈了　昭君遺怨　四坐已淒然　西風裏　香街駐馬
平仄平平句仄平平仄句仄平平仄仄平平韻仄平仄讀平平平仄句仄仄仄平平韻平平仄讀平平仄仄句
嬉笑微傳
平仄平平韻
算從來　司空見慣　斷腸初對雲鬟　夜將闌　井梧下葉　砌蛩收響悄林蟬　賴得多愁　潯陽司馬
仄平平讀平平仄仄句仄平平仄平平韻仄平平讀仄平仄仄句仄平平仄仄平平韻仄仄平平句平平平仄句
當時不在綺筵前　競歎賞　檀槽倚困　沈醉到觥船　芳春調　紅英翠萼　重變新妍
平平仄仄仄平平韻仄仄仄讀平平仄仄句平仄仄平平韻平平仄讀平平仄仄句平仄平平韻

格二
雙調一百三十九字，前段十四句六平韻，後段十二句五平韻
晁端禮
晚雲收　淡天一片琉璃　爛銀盤　來從海底　皓色千里澄輝　瑩無塵　素娥淡泞　靜可數　丹桂參差
仄平平句仄平中仄平平韻仄平平讀中平中仄句中中中仄平平韻仄中中讀中平中仄句中中仄讀中仄平平韻
玉露初零　金風未凜　一年無似此佳時　向坐久　疏星時度　烏鵲正南飛　瑤臺冷　闌干憑暖
中仄平平句中平仄仄句中平中仄仄平平韻仄中中讀中平平仄句中仄仄平平韻平中仄句中平中中句
欲下遲遲
中仄平平韻
念佳人　音塵隔後　對此應解相思　最關情　漏聲正永　暗斷腸　花陰潛移　料得來宵　清光未減
仄中平讀中平中仄句仄中平仄平平韻仄中平讀仄平中仄句中中中讀中中平平韻中仄平平句中平仄仄句
陰晴天氣又爭知　共凝戀　如今別後　還是隔年期　人總健　清尊素月　長願相隨
中平中仄仄平平韻中中仄讀中平中仄句中仄仄平平韻平中仄句中中中中句仄仄平平韻

格三
雙調一百三十七字，前段十五句七平韻，後段十二句五平韻
李漳
好人人　去來欲見無因　記當時　竊香倚暖　豈期蝶散鶼分　到而今　漫勞夢想　歎後會　慘啼痕
仄平平韻仄平仄仄平平韻仄平平讀仄平仄仄句仄平仄仄平平韻仄平平讀仄平仄仄句仄仄仄讀仄平平韻
繡閣銀屏　知他何處　一重山盡一重雲　暮天杳　梗蹤萍跡　還是寄孤邨　寂寥月　今宵為誰
仄仄平平句平平平仄句仄平平仄仄平平韻仄平仄句仄平平仄句平仄仄平平韻仄平仄句平平仄平句
虛照黃昏
平仄平平韻
細追思　深誠密愛　黯然一晌銷魂　仗遊魚　漫傳尺素　望塞鴻　空咽迴文　帳衾寒　香消塵滿
仄平平讀平平仄仄句仄平仄仄平平韻仄平平讀仄平仄仄句仄仄平讀平仄平平韻仄平平句平平平仄句
博山沈水更誰熏　斷腸也　無聊情味　惟是殢芳尊　沈吟久　移燈向壁　掩上重門
仄平平仄仄平平韻仄平仄讀平平平仄句平仄仄平平韻平平仄句平平仄仄句仄仄平平韻

格四
雙調一百三十九字，前段十三句六平韻，後段十二句五平韻
張孝祥
景蕭疏　楚江那更高秋　遠連天　茫茫都是　敗蘆枯蓼汀洲　認炊煙　幾家蝸舍　映夕照　一簇漁舟
仄平平句仄平仄仄平平韻仄平平讀平平平仄句仄平平仄平平韻仄平平讀仄平平仄句仄仄仄讀仄仄平平韻
去國雖遙　寧親漸近　數峰青處是吾州　便乘取　波平風靜　荃棹且夷猶　關情有　冥冥去雁
仄仄平平句平平仄仄句仄平平仄仄平平韻仄平仄讀平平平仄句平仄仄平平韻平平仄讀平平仄仄句
拍拍輕鷗
仄仄平平韻
忽追思　當年往事　惹起無限羇愁　拄笏朝來多爽氣　秉燭夜永足清遊　翠袖香寒　朱絃韻悄
仄平平讀平平仄仄句仄仄平仄平平韻仄仄平平平仄仄句仄仄仄仄仄平平韻仄仄平平句平平仄仄句
無情江水只東流　舵樓晚　清商哀怨　還聽隔船謳　無言久　餘霞散綺　煙際帆收
平平平仄仄平平韻仄平仄讀平平平仄句平仄仄平平韻平平仄句平平仄仄句平仄平平韻

格五
雙調一百三十九字，前段十四句七平韻，後段十二句五平韻
張翥
晚山青　一川雲樹冥冥　正參差　煙凝紫翠　斜陽畫出南屏　館娃歸　吳臺遊鹿　銅仙去　漢苑飛螢
仄平平韻仄平平仄平平韻仄平平讀平平仄仄句平平仄仄平平韻仄平平讀平平平仄句平平仄讀仄仄平平韻
懷古情多　憑高望極　且將樽酒慰飄零　自湖上　愛梅仙遠　鶴夢幾時醒　空留得　六橋疏柳
平仄平平句平平仄仄句仄平平仄仄平平韻仄平仄讀仄平平仄句仄仄仄平平韻平平仄句仄平平仄句
孤嶼危亭
平仄平平韻
待蘇堤　歌聲散盡　更須攜妓西泠　藕花深　雨凉翡翠　菰蒲軟　風弄蜻蜓　澄碧生秋　鬧紅駐景
仄平平讀平平仄仄句仄平平仄平平韻仄平平讀仄平仄仄句平平仄讀平仄平平韻平仄平平句仄平仄仄句
採菱新唱最堪聽　見一片　水天無際　漁火兩三星　多情月　為人留照　未過前汀
仄平平仄仄平平韻仄仄仄讀仄平平仄句平仄仄平平韻平平仄句仄平平仄句仄仄平平韻

格六
雙調一百三十九字，前段十四句七平韻，後段十三句六平韻
傅按察
靜中看　循環興廢無端　記昔日　淮山隱隱　宛若虎踞龍盤　下樊襄　指揮湘漢　鞭雲騎　圍繞江干
仄平平韻平平平仄平平韻仄仄仄讀平平仄仄句仄仄仄仄平平韻仄平平讀仄平平仄句平平仄讀平仄平平韻
勢不成三　時當混一　過唐之數不為難　誰知道　倉皇南渡　半壁幾何間　陳橋驛　孤兒寡婦
仄仄平平句平平仄仄句仄平平仄仄平平韻平平仄讀平平平仄句仄仄仄平平韻平平仄句平平仄仄句
久假當還
仄仄平平韻
掛征帆　龍舟催發　紫宸初卷朝班　禁庭空　土花暈碧　輦路悄　呼喝聲乾　縱餘得　西湖風景
仄平平韻平平平仄句仄平平仄平平韻仄平平讀仄平仄仄句仄仄仄讀平仄平平韻仄平仄讀平平平仄句
花柳亦彫殘　去國三千　遊仙一夢　依然天淡夕陽閒　昨宵也　一輪明月　還照臨安
平仄仄平平韻仄仄平平句平平仄仄句平平平仄仄平平韻仄平仄句仄平平仄句平仄平平韻

格七
雙調一百三十九字，前段十三句六平韻，後段十二句五平韻
葛立方
破波光如鏡　雙翼輕舟　對雨餘　重巖疊嶂　何妨影墮清流　望芙蕖　渺然如海　張雲錦　掩映汀洲
仄平平平仄句平仄平平韻仄仄平讀平平仄仄句平平仄仄平平韻仄平平讀仄平平仄句平平仄讀仄仄平平韻
出水奇姿　凌波豔態　眼看一葉弄新秋　恍疑是　金沙池內　玉井認峰頭　花深處　田田葉底
仄仄平平句平平仄仄句仄平仄仄仄平平韻仄平仄讀平平平仄句仄仄仄平平韻平平仄讀平平仄仄句
魚戲龜遊
平仄平平韻
正微凉　西風初度　一彎斜月如鈎　想天津　鵲橋將駕　看寶匳　蛛網初抽　曬腹何堪　穿針無緒
仄平平句平平平仄句仄平平仄平平韻仄平平讀仄平平仄句仄仄平讀平仄平平韻仄仄平平句平平平仄句
不如溪上少淹留　競笑語追尋　惟有沈醉可忘憂　憑清唱　一聲檀板　驚起沙鷗
仄平平仄仄平平韻仄仄仄平平句平仄平仄仄平平韻平平仄讀仄平平仄句平仄平平韻

格八
雙調一百四十字，前段十四句六仄韻，後段十二句五仄韻
聶冠卿
想人生　美景良辰堪惜　向其間　賞心樂事　古來難是並得　况東城　鳳臺沁苑　泛清波　殘照金碧
仄平平句仄仄平平平仄韻仄平平讀仄平仄仄句仄平平仄仄仄韻仄平平讀仄平仄仄句仄平平讀平仄平仄韻
露洗華桐　煙菲絲柳　綠陰搖曳　蕩春一色　畫堂迴　玉簪瓊佩　高會盡詞客　清歌久　重燃絳蠟
仄仄平平句平平平仄句仄平平仄句仄平仄仄韻仄平平讀仄平平仄句平仄仄平仄韻平平仄讀平平仄仄句
別就瑤席
仄仄平仄韻
有翩若驚鴻體態　暮為行雨標格　逞朱脣　緩歌妖麗　似聽流鶯亂花隔　慢舞縈回　嬌鬟低嚲
仄平仄平平仄仄句仄平平仄平仄韻仄平平讀仄平平仄句仄仄平平仄平仄韻仄仄平平句平平平仄句
腰肢纖細困無力　忍分散　彩雲歸後　何處更尋覓　休辭醉　明月好花　莫漫輕擲
平平平仄仄平仄韻仄平仄讀仄平平仄句平仄仄平仄韻平平仄句平仄仄平句仄仄平仄韻

格九
雙調一百四十字，前段十六句七仄韻，後段十三句六仄韻
曹勛
喜雨薰泛景　翠雲低柳　正凉生殿閣　梅潤曉天　暑風時候　應乘乾　彩虹流渚　驚電繞　璿霄樞斗
仄仄平仄仄句仄平平仄韻仄平平仄仄句平仄仄平句仄平平仄韻仄平平讀仄平平仄句平仄仄讀平平平仄韻
大業輝光　益建火德　梯航四海盡奔走　六府煥修　多方平定　寰宇歌元首　凝九有　三辰拱北
仄仄平平句仄仄仄仄句平平仄仄仄平仄韻仄仄仄平句平平平仄句平仄平平仄韻平仄仄韻平平仄仄句
萬邦孚佑
仄平平仄韻
對祥煙霽色清和　鳳韶九成儀晝　聽山聲　響傳呼舞　騰紫府　香濃金獸　禁御昇平　慈闈燕適
仄平平仄仄平平句仄平仄平平仄韻仄平平讀仄平平仄句平仄仄讀平平平仄韻仄仄平平句平平仄仄句
褘衣共上玉觴酒　齊奉舜圖　南山同永　合殿備奏　祝聖壽　聖壽無疆　兩儀並久
平平仄仄仄平仄韻平仄仄平句平平平仄句仄仄仄仄韻仄仄仄韻仄仄平平句仄平仄仄韻

