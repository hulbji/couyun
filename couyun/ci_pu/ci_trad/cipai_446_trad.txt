洞仙歌
雙調八十三字，前段六句三仄韻，後段七句三仄韻
蘇軾
冰肌玉骨　自清凉無汗　水殿風來暗香滿　繡簾開　一點明月窺人　人未寢　敧枕釵橫鬢亂
中平中仄句中中平平仄韻中仄平平仄平仄韻仄平平讀中仄中仄平平句中中仄句中仄中平中仄韻
起來攜素手　庭戶無聲　時見疏星渡河漢　試問夜如何　夜已三更　金波淡　玉繩低轉　但屈指
中中平中仄句中仄平平句中仄平平仄平仄韻仄中中中中讀中仄平平句中中仄讀中平中仄韻中中中讀
西風幾時來　又不道　流年暗中偷換
中中仄平平句中中仄讀平平仄平平仄韻

格二
雙調八十三字，前段六句四仄韻，後段七句三仄韻
葛郯
璚樓十二　無限神仙侶　紫紱丹麾彩鸞馭　步虛聲杳靄　碧落天高　微雲澹　點破瑤階白露
平平仄仄韻平仄平平仄韻仄仄平平仄平仄韻仄平平仄仄讀仄仄平平句平平仄句仄仄平平仄仄韻
暗香來水閣　冰簟紗廚　一枕風輕自無暑　更上水晶簾　斗掛闌干　銀河淺　天孫將度　終不如
仄平平仄仄句平仄平平句仄仄平平仄平仄韻仄仄仄平平讀仄仄平平句平平仄讀平平平仄韻平仄平讀
歸去在苕川　看千頃菰蒲　亂鳴秋雨
平仄仄平平句仄平仄平平讀仄平平仄韻

格三
雙調八十三字，前段六句三仄韻，後段七句四仄韻
張炎
野鵑啼月　便角巾還第　輕擲詩瓢趁流水　最無端　小院寂歷春空　門自掩　柳髮離離如此
仄平平仄句仄仄平平仄韻平仄平平仄平仄韻仄平平讀仄仄仄仄平平句平仄仄句仄仄平平平仄韻
可惜歡娛地　雨冷雲昏　不見當時譜銀字　舊曲怯重翻　總是愁思　淚痕灑　一簾花碎　夢沈沈
仄仄平平仄韻仄仄平平句仄仄平平仄平仄韻仄仄仄平平讀仄仄平平句仄平仄讀仄平平仄韻仄平平讀
不道不歸來　尚錯問桃根　醉還醒未
仄仄仄平平句仄仄仄平平讀仄平平仄韻

格四
雙調八十三字，前段六句三仄韻，後段七句三仄韻
辛棄疾
婆娑欲舞　怪青山歡喜　分得清溪半篙水　記平沙鷗鷺　落日漁樵　湘江上　風景依然如此
平平仄仄句仄平平平仄韻平仄平平仄平仄韻仄平平平仄讀仄仄平平句平平仄句平仄平平平仄韻
東籬多種菊　待學淵明　酒趣詩情不相似　十里漲春波　一棹歸來　只做得　五湖范蠡　是則是
平平平仄仄句仄仄平平句仄仄平平仄平仄韻仄仄仄平平讀仄仄平平句仄仄仄讀仄平仄仄韻仄仄仄讀
一般弄扁舟　爭知道　他家有箇西子
仄平仄平平句平平仄讀平平仄仄平仄韻

格五
雙調八十三字，前段六句四仄韻，後段七句四仄韻
汪元量
西園春暮　亂草迷行路　風卷殘花墮紅雨　念舊巢燕子　飛傍誰家　斜陽外　長笛一聲今古
平平平仄韻仄仄平平仄韻平仄平平仄平仄韻仄仄平仄仄讀平仄平平句平平仄句平仄仄平平仄韻
繁華流水去　舞歇歌沈　忍見遺鈿種香土　漸橘樹方生　桑枝纔長　都付與　沙門為主　便關防
平平平仄仄韻仄仄平平句仄仄平平仄平仄韻仄仄仄平平讀平平平仄句平仄仄讀平平平仄韻仄平平讀
不放貴遊來　又突兀梯空　梵王宮宇
仄仄仄平平句仄仄仄平平讀仄平平仄韻

格六
雙調八十三字，前段六句三仄韻，後段七句三仄韻
劉一止
細風輕霧　鎖山城清曉　冷蕊疏枝為誰好　對斜橋孤驛　流水濺濺　無限意　清影徘徊自照
仄平平仄句仄平平平仄韻仄仄平平仄平仄韻仄平平平仄讀平仄平平句平仄仄句平仄平平仄仄韻
何郎空立馬　惱亂餘香　綺思憑花更娟妙　腸斷處　天涯路遠音稀　行人怨　角聲吹老　歎客裏
平平平仄仄句仄仄平平句仄仄平平仄平仄韻平仄仄讀平平仄仄平平句平平仄讀仄平平仄韻仄仄仄讀
經春又三年　向月地雲階　負伊多少
平平仄平平句仄仄仄平平讀仄平平仄韻

格七
雙調八十三字，前段六句三仄韻，後段七句四仄韻
趙長卿
黃花滿地　庭院重陽後　天氣淒清透襟袖　動離情　最苦旅館蕭條　那堪更　風翦彫零飛柳
平平仄仄句平仄平平仄韻平仄平平仄平仄韻仄平平讀仄仄仄仄平平句仄平仄句平仄平平平仄韻
臨岐曾執手　囑付叮嚀　知會別來念人否　為多情　生怕分離　教知道　準擬別來消瘦　甚苦苦
平平平仄仄韻仄仄平平句平仄仄平仄平仄韻仄平平讀平仄平平句平平仄讀仄仄仄平平仄韻仄仄仄讀
促裝赴歸期　要趁他　橘綠橙黃時候
仄平仄平平句仄仄平讀仄仄平平平仄韻

格八
雙調八十二字，前段六句三仄韻，後段七句三仄韻
京鏜
三年錦裏　見重陽藥市　車馬喧闐管絃沸　笑籬邊孤寂　臺上疏狂　爭得似　此日西南都會
平平仄仄句仄平平仄仄韻平仄平平仄平仄韻仄平平平仄讀平仄平平句平仄仄句仄仄平平平仄韻
癡兒官事了　樂與民同　况值高秋好天氣　不羞短髮　不照衰顏　聊滿插　黃花一醉　道物外高人有時來
平平平仄仄句仄仄平平句仄仄平平仄平仄韻仄平仄仄讀仄仄平平句平仄仄讀平平仄仄韻仄仄仄平平仄平平句
問混雜龍蛇　箇中誰是
仄仄仄平平讀仄平平仄韻

格九
雙調八十二字，前段六句三仄韻，後段八句三仄韻
姜夔
花中慣識　壓架瓏璁雪　可見湘英間琅葉　恨春風將了　染額人歸　留得箇　裊裊垂香帶月
平平仄仄句仄仄平平仄韻仄仄平平仄平仄韻仄平平平仄讀仄仄平平句平仄仄句仄仄平平仄仄韻
鵝兒真似酒　我愛幽芳　還比酴醾又嬌絕　自種古松根　待黃龍　亂飛上　蒼髯五鬣　更老仙
平平平仄仄句仄仄平平句平仄平平仄平仄韻仄仄仄平平句仄平平句仄平仄讀平平仄仄韻仄仄平讀
添與筆端春　敢喚起桃花　問誰優劣
平仄仄平平句仄仄仄平平讀仄平平仄韻

格十
雙調八十四字，前段六句三仄韻，後段八句三仄韻
晏幾道
春殘雨過　綠暗東池道　玉豔藏羞媚赬笑　記當時　已恨飛鏡歡疏　那至此　仍苦題花信少
平平仄仄句仄仄平平仄韻仄仄平平仄平仄韻仄平平讀仄仄平仄平平句仄仄仄句平仄平平仄仄韻
連環情未已　物是人非　月下疏梅似伊好　淡秀色　黯寒香　粲若春容　何心顧　閒花凡草
平平平仄仄句仄仄平平句仄仄平平仄平仄韻仄仄仄讀仄平平句仄仄平平句平平仄讀平平平仄韻
但莫使　情隨歲華遷　便杳隔秦源　也須能到
仄仄仄讀平平仄平平句仄仄仄平平讀仄平平仄韻

格十一
雙調八十四字，前段六句四仄韻，後段八句三仄韻
李元膺
廉纖細雨　殢東風如困　縈斷千絲為誰恨　向楚宮一夢　千古悲凉　無處問　愁到而今未盡
平平仄仄句仄平平平仄韻平仄平平仄平仄韻仄仄平仄仄讀平仄平平句平仄仄韻平仄平平仄仄韻
分明都是淚　泣柳沾花　常與騷人伴孤悶　記當年　得意處　酒力方酣　怯輕寒　玉爐香潤
平平平仄仄句仄仄平平句平仄平平仄平仄韻仄平平讀仄仄仄句仄仄平平句仄平平讀仄平平仄韻
又豈識　情懷苦難禁　對點滴簷聲　夜寒燈暈
仄仄仄讀平平仄平平句仄仄仄平平讀仄平平仄韻

格十二
雙調八十四字，前後段各七句、四仄韻
《梅苑》無名氏
梳風洗雨　蘭蕙摧殘後　玉蕊檀芳做霜曉　板橋平　溪岸小　月下歸來　乘露冷　贏得清香滿抱
平平仄仄句平仄平平仄韻仄仄平平仄平仄韻仄平平讀平仄仄韻仄仄平平句平仄仄句平仄平平仄仄韻
一枝春在手　細嗅重看　風味人間自然少　擬欲問東君　妙語難尋　搜索盡　池塘春草　想不是
仄平平仄仄韻仄仄平平句平仄平平仄平仄韻仄仄仄平平讀仄仄平平句平仄仄讀平平平仄韻仄仄仄讀
詩人賞幽姿　縱竹外橫斜　有誰知道
平平仄平平句仄仄仄平平讀仄平平仄韻

格十三
雙調八十四字，前段六句三仄韻，後段七句三仄韻
黃裳
世間言笑　天上誰歡聚　河漢涵秋靜無暑　望丹霄杳杳　雲屋俄開　緣會遠　空引詩情萬縷
仄平平仄句平仄平平仄韻平仄平平仄平仄韻仄平平仄仄讀平仄平平句平仄仄句平仄平平仄仄韻
彩樓人送目　今夕無雙　巧在靈絲暗相許　爽氣御西風　眾樂難尋　乘槎看　鵲橋初度　過幾刻良時
仄平平仄仄句平仄平平句仄仄平平仄平仄韻仄仄仄平平讀仄仄平平句平平仄讀仄平平仄韻仄仄仄平平讀
早已分飛　向月下何辭　十分芳醑
仄仄平平句仄仄仄平平讀仄平平仄韻

格十四
雙調八十四字，前段六句三仄韻，後段七句三仄韻
周紫芝
江梅吹盡　更幽蘭香度　可惜濃春為誰住　更嫌他　無數輕薄桃花　推不去　偏守定東風一處
平平平仄句仄平平平仄韻仄仄平平仄平仄韻仄平平讀平仄平仄平平句平仄仄句平仄仄平平仄仄韻
病來應怕酒　兩眼常醒　老去羞春欲無語　準擬強追隨　管領風光　人生只　歡期難預　縱留得
仄平平仄仄句仄仄平平句仄仄平平仄平仄韻仄仄仄平平讀仄仄平平句平平仄讀平平平仄韻仄平仄讀
梨花做寒食　怎喫他　朝來這般風雨
平平仄平仄句仄仄平讀平平仄平平仄韻

格十五
雙調八十四字，前段六句三仄韻，後段七句三仄韻
晁補之
群芳老盡　海棠花時候　雨過寒輕好清晝　最妖饒一段　全是初開　雲鬟小　塗粉施朱未就
平平仄仄句仄平平平仄韻仄仄平平仄平仄韻仄平平仄仄讀平仄平平句平平仄句平仄平平仄仄韻
全開還自好　駘蕩春餘　百樣宮羅鬭繁繡　縱無語也　心應恨我來遲　恰柳絮　將春歸後　醉猶倚柔柯
平平平仄仄句平仄平平句仄仄平平仄平仄韻仄平仄仄讀平平仄仄平平句仄仄仄讀平平平仄韻仄平仄平平讀
怯黃昏　這一點愁　須共花同瘦
仄平平句仄仄仄平讀平仄平平仄韻

格十六
雙調八十四字，前段六句三仄韻，後段七句三仄韻
阮閱
趙家姊妹　合在昭陽殿　因甚人間有飛燕　見伊底　盡道獨步江南　便江北　也何曾慣見
仄平仄仄句仄仄平平仄韻平仄平平仄平仄韻仄平仄讀仄仄仄仄平平句仄平仄句仄平平仄仄韻
惜伊情性好　不解嗔人　長帶桃花笑時臉　向尊前酒底　見了須歸　似恁地　能得幾回細看
仄平平仄仄句仄仄平平句平仄平平仄平仄韻仄平平仄仄讀仄仄平平句仄仄仄讀平仄仄平仄仄韻
待不眨眼兒　覷著伊　將眨眼工夫　看伊幾遍
仄仄仄仄平讀仄仄平句平仄仄平平讀仄平仄仄韻

格十七
雙調八十五字，前段六句三仄韻，後段七句三仄韻
京鏜
東皇著意　妙出妝春手　點綴名花勝於繡　向魚鳧國裏　琴鶴堂前　仍共賞　蜀錦堆紅炫晝
平平仄仄句仄仄平平仄韻仄仄平平仄平仄韻仄平平仄仄讀平仄平平句平仄仄句仄仄平平仄仄韻
妖嬈真豔豔　儘是天然　莫恨無香欠檀口　幸今年風雨　不苦摧殘　還肯為　遊人再三留否
平平平仄仄句仄仄平平句仄仄平平仄平仄韻仄平平平仄讀仄仄平平句平仄仄讀平平仄平平仄韻
算魏紫姚黃　號花王　若定價收名　未應居右
仄仄仄平平讀仄平平句仄仄仄平平讀仄平平仄韻

格十八
雙調八十五字，前段六句三仄韻，後段七句四仄韻
劉子寰
風饜雨足　也解為花地　收拾浮雲放新霽　愛調停小翠　點滴猩紅　新妝了　妃子朝來睡起
平平仄仄句仄仄平平仄韻平仄平平仄平仄韻仄平平仄仄讀仄仄平平句平平仄句平仄平平仄仄韻
遙知春有主　整頓歡娛　興在新亭錦圍底　便選歌燕趙　授簡鄒枚　須記作　他日城山盛事
平平平仄仄韻仄仄平平句仄仄平平仄平仄韻仄仄平平仄讀仄仄平平句平仄仄讀平仄平平仄仄韻
笑東君　不用管楊花　任飛去天涯　在東風裏
仄平平讀仄仄仄平平句仄平仄平平讀仄平平仄韻

格十九
雙調八十五字，前段六句四仄韻，後段七句四仄韻
盧祖皋
玉肌翠袖　較似酴醿瘦　幾度熏醒夜窗酒　問炎州何事　得許清凉　塵不到　一段冰壺翦就
仄平仄仄韻仄仄平平仄韻仄仄平平仄平仄韻仄平平平仄讀仄仄平平句平仄仄句仄仄平平仄仄韻
晚來庭戶悄　暗數流光　細拾芳英黯回首　念日暮江東　偏為魂銷　人易老　幽韻清標似舊
仄平平仄仄韻仄仄平平句仄仄平平仄平仄韻仄仄仄平平讀平仄平平句平仄仄讀平仄平平仄仄韻
正簟紋如水　帳如煙　更奈向　月明露濃時候
仄仄平平仄讀仄平平句仄仄仄讀仄平仄平平仄韻

格二十
雙調八十五字，前段六句四仄韻，後段八句四仄韻
李元膺
雪雲散盡　放曉晴庭院　楊柳於人便青眼　更風流多致　一點梅心　相映遠　約略顰輕笑淺
仄平仄仄句仄仄平平仄韻平仄平平仄平仄韻仄平平平仄讀仄仄平平句平仄仄韻仄仄平平仄仄韻
一年春好處　不在穠芳　小豔疏香最嬌軟　到清明時候　百紫千紅　花正亂　已失春風一半
仄平平仄仄句仄仄平平句仄仄平平仄平仄韻仄平平平仄讀仄仄平平句平仄仄韻仄仄平平仄仄韻
早占取韶光　共追游　但莫管春寒　醉紅自暖
仄仄仄平平讀仄平平句仄仄仄平平讀仄平仄仄韻

格二十一
雙調八十五字，前段六句五仄韻，後段八句四仄韻
《梅苑》無名氏
蓬萊宮殿　去人間三萬　玉體仙娥有誰見　被月朋雪友　邀下瓊樓　溪橋畔　相對寒光淺淺
平平平仄韻仄平平平仄韻仄仄平平仄平仄韻仄仄平仄仄讀平仄平平句平平仄韻平仄平平仄仄韻
一般天上格　獨帶真香　冰麝猶嫌未清遠　似太真望幸　一餉銷凝　愁未慣　消瘦難禁素練
仄平平仄仄句仄仄平平句平仄平平仄平仄韻仄仄平仄仄讀仄仄平平句平仄仄韻平仄平平仄仄韻
又只恐　東風破寒來　伴神女同歸　閬峰仙苑
仄仄仄讀平平仄平平句仄平仄平平讀仄平平仄韻

格二十二
雙調八十五字，前段六句五仄韻，後段八句五仄韻
晁補之
年年青眼　為江梅腸斷　一句新詩思無限　向碧瓊枝上　白玉葩中　春猶淺　一點龍香清遠
平平平仄韻仄平平平仄韻仄仄平平仄平仄韻仄仄平平仄讀仄仄平平句平平仄韻仄仄平平平仄韻
誰拋傾國豔　昨夜邨前　都恐東皇未曾見　正倚牆紅杏　芳意濃時　驚千片　何許飄零仙館
平平平仄仄韻仄仄平平句平仄平平仄平仄韻仄仄平平仄讀平仄平平句平平仄韻平仄平平平仄韻
待冰雪叢中　看奇姿　乍一笑能回　上林冬暖
仄平仄平平讀仄平平句仄仄仄平平讀仄平平仄韻

格二十三
雙調八十五字，前段七句三仄韻，後段八句三仄韻
李邴
一團嬌軟　是將春揉做　撩亂隨風到何處　自長亭　人去後　煙草萋迷　歸來了　裝點離愁無數
仄平平仄句仄平平平仄韻平仄平平仄平仄韻仄平平讀平仄仄句平仄平平句平平仄句平仄平平平仄韻
飄揚無箇事　剛被縈牽　長是黃昏怕微雨　記那回　深院靜　簾幕低垂　花陰下　霎時留住
平平平仄仄句平仄平平句平仄平平仄平仄韻仄仄平讀平仄仄句平仄平平句平平仄讀仄平平仄韻
又只恐　伊家太輕狂　驀地便和春　帶將歸去
仄仄仄讀平平仄平平句仄仄仄平平讀仄平平仄韻

格二十四
雙調八十五字，前段七句五仄韻，後段八句三仄韻
《梅苑》無名氏
摧殘萬物　不忍臨軒檻　待得春來是早晚　向紛紛　雪裏開　一枝見　清香滿　漏泄東君先綻
平平仄仄句仄仄平平仄韻仄仄平平仄仄仄韻仄平平讀仄仄平句仄平仄韻平平仄韻仄仄平平平仄韻
暗香浮動　疏影橫斜　只這些兒意不淺　怎禁他　淡淡地　勻粉彈紅　爭些兒　羞殺桃腮杏臉
仄平平仄句平仄平平句仄仄平平仄仄仄韻仄平平讀仄仄仄句平仄平平句平平平讀平仄平平仄仄韻
為傳語　東風共垂楊　奈辛苦　千絲萬絲撩亂
仄平仄讀平平仄平平句仄平仄讀平平仄平平仄韻

格二十五
雙調八十五字，前段六句三仄韻，後段八句三仄韻
黃庭堅
月中丹桂　自風霜難老　閱盡人間盛衰早　望中秋　纔有幾日十分圓　霾風雨　雲表常如永晝
仄平平仄句仄平平平仄韻仄仄平平仄平仄韻仄平平讀平仄仄仄仄平平句平平仄句平仄平平仄仄韻
不得文章力　白首防秋　誰念雲中上功守　正注意　得人雄　靜掃河西　應難指　五湖歸棹
仄仄平平仄句仄仄平平句平仄平平仄平仄韻仄仄仄讀仄平平句仄仄平平句平平仄讀仄平平仄韻
問持節馮唐　幾時來　看再策勳名　印窠如斗
仄平仄平平讀仄平平句仄仄仄平平讀仄平平仄韻

格二十六
雙調八十五字，前段六句三仄韻，後段八句三仄韻
晁補之
青煙幕處　碧海飛金鏡　永夜閒階卧桂影　露凉時　零亂多少寒螿　神京遠　惟有藍橋路近
平平仄仄句仄仄平平仄韻仄仄平平仄仄仄韻仄平平讀平仄平仄平平句平平仄句平仄平平仄仄韻
水晶簾不下　雲母屏開　冷浸佳人淡脂粉　待都將　許多明月　付與金尊　投曉共　流霞傾盡
仄平平仄仄句平仄平平句仄仄平平仄平仄韻仄平平讀仄平平仄句仄仄平平句平仄仄讀平平平仄韻
更攜取胡牀　上南樓　看玉做人間　素秋千頃
仄平仄平平讀仄平平句仄仄仄平平讀仄平平仄韻

格二十七
雙調八十六字，前段六句三仄韻，後段八句三仄韻
吳文英
芳辰良宴　人日春朝並　細縷青絲裹銀餅　更玉犀金綵　沾座分簪　歌圍暖　梅靨桃脣鬭勝
平平平仄句平仄平平仄韻仄仄平平仄平仄韻仄平平平仄讀平仄平平句平平仄句平仄平平仄仄韻
露房花曲折　鶯入新年　添箇宜男小山枕　待枝上　飽東風　結子成陰　藍橋去　還覓瓊漿一飲
仄平平仄仄句平仄平平句平仄平平仄平仄韻仄平仄讀仄平平句仄仄平平句平平仄讀平仄平平仄仄韻
料別館　西湖最情濃　爛畫舫月明　醉袍宮錦
仄仄仄讀平平仄平平句仄仄仄仄平讀仄平平仄韻

格二十八
雙調八十六字，前段七句四仄韻，後段七句三仄韻
蔡伸
鶯鶯燕燕　本是于飛伴　風月佳時阻幽願　但人心　堅固後　天也憐人　相逢處　依舊桃花人面
平平仄仄韻仄仄平平仄韻平仄平平仄平仄韻仄平平讀平仄仄句平仄平平句平平仄句平仄平平平仄韻
綠窗攜手乍　簾幕重重　燭影搖紅夜將半　對尊前如夢　欲語魂驚　語未竟　已覺衣襟淚滿
仄平平仄仄句平仄平平句仄仄平平仄平仄韻仄平平平仄讀仄仄平平句仄仄仄讀仄仄平平仄仄韻
我只是　相思特特來　這度更休推　後回相見
仄仄仄讀平平仄仄平句仄仄仄平平讀仄平平仄韻

格二十九
雙調八十六字，前段六句三仄韻，後段八句五仄韻
林外
飛梁敧水　虹影澄清曉　橘里漁邨半煙草　歎來今往古　物換人非　天地裏　唯有江山不老
平平平仄句平仄平平仄韻仄仄平平仄平仄韻仄平平仄仄讀仄仄平平句平仄仄句平仄平平仄仄韻
雨巾風帽　四海誰知我　一劍橫空幾番過　按玉龍　嘶未斷　月冷波寒　歸去也　林屋洞門無鎖
仄平平仄韻仄仄平平仄韻仄仄平平仄平仄韻仄仄平讀平仄仄句仄仄平平句平仄仄讀平仄仄平平仄韻
認雲屏煙障　是吾廬　任滿地蒼苔　年年不掃
仄平平平仄讀仄平平句仄仄仄平平讀平平仄仄韻

格三十
雙調八十六字，前後段各七句、三仄韻
《梅苑》無名氏
斷雲疏雨　冷落空山道　匹馬駸駸又重到　望孤邨　兩三間　茅屋疏籬　溪水畔　一簇蘆花晚照
仄平平仄句仄仄平平仄韻仄仄平平仄平仄韻仄平平句仄平平讀平仄平平句平仄仄句仄仄平平仄仄韻
尋思行樂地　事去無痕　回首湘波與天杳　歎人生幾度　能醉金釵　青鏡裏　贏得朱顏未老
平平平仄仄句仄仄平平句平仄平平仄平仄韻仄平平仄仄讀平仄平平句平仄仄讀平仄平平仄仄韻
入枝頭　一點破黃昏　問客路春風　為誰開早
仄平平讀仄仄仄平平句仄仄仄平平讀仄平平仄韻

格三十一
雙調八十六字，前段六句三仄韻，後段八句三仄韻
趙長卿
芰荷己老　菊與芙蓉未　一夜秋容上巖桂　間蘩英　嫩黃染就瓊瑰　開未足　已早香傳十里
仄平仄仄句仄仄平平仄韻仄仄平平仄平仄韻仄平平讀仄平仄仄平平句平仄仄句仄仄平平仄仄韻
從前分付處　明月清風　不用斜暉照佳麗　歎浮花　徒解詫　淺白深紅　爭似我　瀟灑堆金積翠
平平平仄仄句平仄平平句仄仄平平仄平仄韻仄平平句平仄仄讀仄仄平平句平仄仄讀平仄平平仄仄韻
看天闊秋高　露華清　見標緻風流　更無塵意
仄平仄平平讀仄平平句仄平仄平平讀仄平平仄韻

格三十二
雙調八十七字，前段七句四仄韻，後段八句三仄韻
康與之
若耶溪路　別岸花無數　欲斂嬌紅向人語　與綠荷　相倚恨　回首西風　波淼淼　三十六陂煙雨
仄平平仄韻仄仄平平仄韻仄仄平平仄平仄韻仄仄平讀平仄仄句平仄平平句平仄仄句平仄仄平平仄韻
新妝明照水　汀渚生香　不嫁東風被誰誤　遣踟躕　騷客意　千里綿綿　仙浪遠　何處凌波微步
平平平仄仄句平仄平平句仄仄平平仄平仄韻仄平平讀平仄仄句平仄平平句平仄仄讀平仄平平平仄韻
想南浦　潮生畫橈歸　正月曉風清　斷腸凝竚
仄平仄讀平平仄平平句仄仄仄平平讀仄平平仄韻

格三十三
雙調八十八字，前段七句三仄韻，後段八句五仄韻
趙長卿
廣寒宮殿　不在人間世　分付天香與巖桂　向西風　搖曳處　數十里始聞　金翠裏　別有出群標緻
仄平平仄句仄仄平平仄韻平仄平平仄平仄韻仄平平讀平仄仄句仄仄仄仄平句平仄仄句仄仄仄平平仄韻
東園盛事　五畝濃陰芘　必以詩書取榮貴　况一門　三秀才　未足欽崇　那更是　異姓同居兄弟
平平仄仄韻仄仄平平仄韻仄仄平平仄平仄韻仄仄平讀平仄平句仄仄平平句仄仄仄讀仄仄平平平仄韻
更細把繁英　祝姮娥　看禹浪飛騰　定應來歲
仄仄仄平平讀仄平平句仄仄仄平平讀仄平平仄韻

格三十四
雙調八十八字，前段七句三仄韻，後段八句三仄韻
潘牥
雕簷綺戶　倚晴空如畫　曾是吳王舊臺榭　自浣紗人去後　落日平蕪　行雲斷　幾見花開花謝
平平仄仄句仄平平平仄韻平仄平平仄平仄韻仄仄平平仄仄句仄仄平平句平平仄句仄仄平平平仄韻
淒凉闌檻外　一簇青山　多少圖王共爭霸　莫閒愁　金杯瀲灩　對酒當歌　歡娛地　夢中瞢騰休話
平平平仄仄句仄仄平平句平仄平平仄平仄韻仄平平讀平平仄仄句仄仄平平句平平仄讀仄平平平平仄韻
漸倚遍西風　晚潮生　明月裏　鷺鷥背人飛下
仄仄仄平平讀仄平平句平仄仄讀仄平仄平平仄韻

格三十五
雙調九十三字，前段七句四仄韻，後段七句三仄韻
《梅苑》無名氏
廣寒曉駕　姑射尋仙侶　偷被霜華送將去　過越嶺　棲息南枝　勻妝面　凝酥輕聚　愛橫管
仄平仄仄句平仄平平仄韻平仄平平仄平仄韻仄仄仄讀平仄平平句平平仄讀平平平仄韻仄平仄讀
孤吹隴頭聲　盡拌得幽香　為君分付
平仄仄平平句仄平仄平平讀仄平平仄韻
水亭山驛　衰草斜陽　無限行人斷腸處　盡為我　留得多情　何須待　春風相顧　任倒斷　深思向梨花
仄平平仄句平仄平平句平仄平平仄平仄韻仄仄仄讀平仄平平句平平仄讀平平平仄韻仄仄仄讀平平仄平平句
也無奈　寒食幾番春雨
仄平仄讀平仄仄平平仄韻

格三十六
雙調一百十八字，前段十句五仄韻，後段十四句九仄韻
柳永
嘉景　况少年彼此　爭不雨沾雲惹　奈傅粉英俊　夢蘭品雅　金絲帳暖銀屏亞　並粲枕輕倚
平仄句仄仄平仄仄句平仄仄平平仄韻仄仄仄平仄句仄平仄仄韻平平仄仄平平仄韻仄仄仄平仄句
綠嬌紅姹　算一笑　百琲明珠非價
仄平平仄韻仄仄仄句仄仄平平平仄韻
閒暇　每只向　洞房深處　痛憐極寵　似覺些子輕孤　早恁背人涙灑　從來嬌縱多猜訝　更對翦香雲
平仄韻仄仄仄讀仄平平仄句仄平仄仄句仄仄平仄平平句仄仄仄平仄仄韻平平平仄平平仄韻仄仄仄平平句
要深心同寫　愛揾了雙眉　索人重畫　忍負豔冶　斷不等閒輕舍　鴛衾下　願常恁　好天良夜
仄平平平仄韻仄仄仄平平句仄平平仄韻仄仄仄仄韻仄仄仄平平仄韻平平仄韻仄平仄讀仄平平仄韻

格三十七
雙調一百二十三字，前段十一句四仄韻，後段十四句八仄韻
柳永
乘興　閒泛蘭舟　渺渺煙波東去　淑氣散幽香　滿蕙蘭江渚　綠蕪平畹　和風輕暖　曲岸垂楊
平仄句平仄平平句仄仄平平平仄韻仄仄仄平平句仄仄平平仄韻仄平平仄句平平平仄句仄仄平平句
隱隱隔　桃花塢　芳樹外　閃閃酒旗遙舉
仄仄仄讀平平仄韻平仄仄句仄仄仄平平仄韻
羇旅　漸入三吳風景　水邨漁浦　閒思更遶神京　拋擲幽會小歡何處　不堪獨倚危樓　凝情西望日邊
平仄韻仄仄平平平仄句仄平平仄韻平仄仄仄平平句平仄平仄仄平平仄韻仄平仄仄平平句平平平仄仄平句
繁華地　歸程阻　空自歎當時　言約無據　傷心最苦　竚立對　碧雲將暮　關河遠　怎奈向
平平仄讀平平仄韻平仄仄平平句平仄平仄韻平平仄仄韻仄仄仄讀仄平平仄韻平平仄句仄仄仄讀
此時情緒
仄平平仄韻

格三十八
雙調一百二十六字，前段十句七仄韻，後段十五句九仄韻
柳永
佳景留心慣　况少年彼此　風情非淺　有笙歌巷陌　綺羅庭院　傾城巧笑如花面　恣雅態　明眸回美盼
平仄平平仄韻仄仄平仄仄句平平平仄韻仄平平仄仄句仄平平仄韻平平仄仄平平仄韻仄仄仄讀平平平仄仄韻
同心綰　算國豔仙材　翻恨相逢晚
平平仄韻仄仄仄平平句平仄平平仄韻
繾綣　洞房悄悄　繡被重重　夜永歡餘　共有海約山盟　記得翠雲偷翦　和鳴彩鳳于飛燕　向柳徑花陰攜手遍
仄仄韻仄平仄仄句仄仄平平句仄仄平平句仄仄仄仄平平句仄仄仄平平仄韻平平仄仄平平仄韻仄仄仄平平平仄仄韻
情眷戀　向其間　密約輕憐事何限　忍聚散　况已結　深深願　願人間天上　暮雲朝雨長相見
平仄仄韻仄平平句仄仄平平仄平仄韻仄仄仄韻仄仄仄讀平平仄韻仄平平平仄句仄平平仄平平仄韻

格三十九
雙調一百二十三字，前段十一句四仄韻，後段十六句七仄韻、一疊韻
晁補之
當時我醉　美人顏色　如花堪悅　今日美人去　恨天涯離別　青樓朱箔　嬋娟蟾桂　三五初圓
平平仄仄句仄平平仄句平平平仄韻平仄仄平仄句仄平平平仄韻平平平仄句平平平仄句平仄平平句
傷二八　還又缺　空竚立　一望不見心絕
平仄仄讀平仄仄韻平仄仄句仄仄仄仄平仄韻
心絕　頓成淒凉　千里音塵　一夢歡娛　推枕驚巫山遠　灑淚對湘江闊　美人不見　愁人看花
平仄疊仄平平平句平仄平平句仄仄平平句平仄平平平仄句仄仄仄平平仄韻仄平仄仄句平平仄平句
心亂含愁　奏綠綺　絃清切　何處有知音　此恨難說　怨歌未闋　恐暮雨收　行雲歇　窗梅發
平仄平平句仄仄仄讀平平仄韻平仄仄平平句仄仄平仄韻仄平仄仄韻仄仄仄平讀平平仄韻平平仄韻
乍似睹　芳容冰潔
仄仄仄讀平平平仄韻

格四十
雙調一百二十四字，前段十一句五仄韻，後段十八句九仄韻
晁補之
花恨月惱　更夏牗凉風　冬軒雪皎　閒事不關心　算四時皆好　從來又說　春臺登覽　人意多同
平仄仄仄韻仄仄仄平平句平平仄仄韻平仄仄平平句仄仄平平仄韻平平仄仄句平平平仄句平仄平平句
常是惜　春過了　須痛飲　莫放歡情草草
平仄仄讀平仄仄韻平仄仄句仄仄平平仄仄韻
年少　尚憶瑤階　得俊尋芳　驂驔東坡　適見垂鞭　酕醄南陌　又逢低帽　鶯花蕩眼　功名滿意
平仄韻仄仄平平句仄仄平平句平仄平平句仄仄平平句平平平仄句仄平平仄韻平平仄仄句平平仄仄句
無限嬉游　榮華事　如夢杳　傷富貴浮雲　曾縈懷抱　為春醉倒　願花更好　春休老　開口笑
平仄平平句平平仄讀平仄仄韻平仄仄平平句平平平仄韻仄平仄仄韻仄平仄仄韻平平仄韻平仄仄韻
占醉鄉　莫教人到
仄仄平讀仄平平仄韻

