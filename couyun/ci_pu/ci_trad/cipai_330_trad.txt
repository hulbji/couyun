攤破南鄉子
雙調六十二字，前後段各六句、三平韻
程垓
休賦惜春詩　留春住　說與人知　一年已負東風瘦　說愁說恨　數期數刻　只望歸時
中仄仄平平韻中中中讀中仄平平韻仄中中中平中仄句中平中仄句中平中仄句中仄平平韻
莫怪杜鵑啼　真箇也　喚得人歸　歸來休恨花開了　梁間燕子　且教知道　人也雙飛
中仄仄平平韻中中中讀中仄平平韻中平中仄平平仄句中平仄仄句中平中仄句中仄平平韻

格二
雙調六十二字，前段六句三平韻，後段五句三平韻
趙長卿
最苦是離愁　行坐裏　只在心頭　待須作箇巫山夢　孤衾輾轉　無眠到曉　和夢都休
仄仄仄平平韻平仄仄讀仄仄平平韻仄平仄仄平平仄句平平仄仄句平平仄仄句平仄平平韻
夢裏也無由　誰敢望　真箇綢繆　暫時不見渾閒事　只愁柳絮楊花　自來擺蕩難留
仄仄仄平平韻平仄仄讀平仄平平韻仄平仄仄平平仄句仄平仄仄平平句仄平仄仄平平韻

