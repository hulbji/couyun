雨霖鈴
雙調一百三字，前段十句五仄韻，後段九句五仄韻
柳永
寒蟬淒切　對長亭晚　驟雨初歇　都門帳飲無緒　方留戀處　蘭舟催發　執手相看淚眼　竟無語凝咽
平平中仄韻仄平平仄句仄仄平仄韻平平中中中仄句平平仄仄句平平平仄韻仄仄平平中仄句仄平中平仄韻
念去去　千里煙波　暮靄沈沈楚天闊
仄仄中讀平仄平平句仄仄平平仄平仄韻
多情自古傷離別　更那堪　冷落清秋節　今宵酒醒何處　楊柳岸　曉風殘月　此去經年　應是良辰
中平仄仄平平仄韻仄平平讀仄仄平平仄韻中平仄中中仄句中仄仄讀仄平平仄韻仄仄平平句平仄平平句
好景虛設　便縱有　千種風情　更與何人說
仄中平仄韻仄仄仄讀中仄平平句仄仄平平仄韻

格二
雙調一百三字，前後段各九句、五仄韻
王庭珪
瓊樓玉宇　滿人寰　似海邊洲渚　蓬萊又還水淺　鯨濤靜見　銀宮如許　紫極鳴簫聲斷　望霓舟何處
平平仄仄韻仄平平讀仄仄平平仄韻平平仄平仄仄句平平仄仄句平平平仄韻仄仄平平平仄句仄平平平仄韻
待夜深　重倚層霄　認得瑤池廣寒路
仄仄平讀平仄平平句仄仄平平仄平仄韻
郢中舊曲誰能度　恨歌聲　響入青雲去　西湖近時絕唱　總不道　月梅鹽絮　暗想當年　賓從毫端
仄平仄仄平平仄韻仄平平讀仄仄平平仄韻平平仄平仄仄句仄仄仄讀仄平平仄韻仄仄平平句平仄平平句
有驚人句　漫說向　枚叟鄒生　共作梁園賦
仄平平仄韻仄仄仄讀平仄平平句仄仄平平仄韻

格三
雙調一百三字，前後段各九句、五仄韻
黃裳
天南遊客　甚而今　却送君南國　西風萬里無限　吟蟬暗續　離情如織　秣馬脂車　去即去
平平平仄韻仄平平讀仄仄平平仄韻平平仄仄平仄句平平仄仄句平平平仄韻仄仄平平句仄仄仄讀
多少人惜　望百里　煙慘雲山　送兩程　愁作行色
平仄平仄韻仄仄仄讀平仄平平句仄仄平讀平仄平仄韻
飛帆過浙西封域　到秋深　且檥荷花澤　就船買得鱸鱖　新穀破　雪堆香粒　此興誰同　須記東秦
平平仄仄平平仄韻仄平平讀仄仄平平仄韻仄平仄仄平仄句平仄仄讀仄平平仄韻仄仄平平句平仄平平句
有客相憶　願聽了　一闕歌聲　醉倒拌今日
仄仄平仄韻仄仄仄讀仄仄平平句仄仄平平仄韻

