長亭怨慢
雙調九十七字，前後段各九句、五仄韻
姜夔
漸吹盡　枝頭香絮　是處人家　綠深門戶　遠浦縈迴　暮帆零亂向何處　閱人多矣　誰得似
仄中仄讀中平中仄韻中仄平中句仄中平仄韻仄仄平平句中平平仄仄平仄韻仄平平仄句平仄仄讀
長亭樹　樹若有情時　不會得　青青如許
平平仄韻中仄仄平平句中中仄讀中平平仄韻
日暮　望高城不見　只見亂山無數　韋郎去也　怎忘得　玉環分付　第一是　早早歸來　怕紅萼
中仄韻仄平平中仄句中仄中平平仄韻中平仄仄句仄中仄讀中平平仄韻中中中讀中仄平平句仄中仄讀
無人為主　算空有并刀　難翦離愁千縷
中平平仄韻仄中仄平平句中仄中平平仄韻

格二
雙調九十七字，前段九句六仄韻，後段九句五仄韻
周密
記千竹萬荷深處　綠淨池臺　翠凉庭宇　醉墨題香　閒簫橫玉盡吟趣　勝流星聚　知幾誦　燕臺句
仄平仄仄平平仄韻仄仄平平句仄平平仄韻仄仄平平句平平平仄仄平仄韻仄平平仄韻平仄仄讀平平仄韻
零落碧雲空　歎轉眼　歲華如許
平仄仄平平句仄仄仄讀仄平平仄韻
凝竚　望瀟瀟一水　夢到隔花窗戶　十年舊事　儘消得　庾郎愁賦　燕樓鶴表半飄零　算惟有
平仄韻仄平平仄仄句仄仄仄平平仄韻仄平仄仄句仄平仄讀仄平平仄韻仄平仄仄仄平平句仄平仄讀
盟鷗堪語　漫倚遍河橋　一片凉雲吹雨
平平平仄韻仄仄仄平平句仄仄平平平仄韻

格三
雙調九十七字，前段九句六仄韻，後段九句七仄韻
張炎
記橫笛　玉關高處　萬里沙寒　雪深無路　破却貂裘　遠遊歸後與誰語　故人何許　渾忘了
仄平仄讀仄平平仄韻仄仄平平句仄平平仄韻仄仄平平句仄平平仄仄平仄韻仄平平仄韻平平仄讀
江南舊雨　不擬重逢　應笑我　飄零如羽
平平仄仄韻仄仄平平句平仄仄讀平平平仄韻
同去　釣珊瑚海樹　底事又成行旅　煙篷斷浦　更幾點　戀人飛絮　如今又　京洛尋春　定應被
平仄韻仄平平仄仄韻仄仄仄平平仄韻平平仄仄韻仄仄仄讀仄平平仄韻平平仄讀平仄平平句仄平仄讀
薇花留住　且莫把孤愁　說與當時歌舞
平平平仄韻仄仄仄平平句仄仄平平平仄韻

格四
雙調九十七字，前段九句四仄韻，後段九句五仄韻
張炎
望花外　小橋流水　門巷愔愔　玉簫聲絕　鶴去臺空　佩環何處弄明月　十年前事　愁千折
仄平仄讀仄平平仄句平仄平平句仄平平仄韻仄仄平平句仄平平仄仄平仄韻仄平平仄句平平仄讀
心情頓別　露粉風香　誰為主　都成消歇
平平仄仄韻仄仄平平句平平仄讀平平平仄韻
淒咽　曉窗分袂處　同把帶鴛親結　江空歲晚　便忘了　尊前曾說　恨西風　不庇寒蟬　便掃盡
平仄韻仄平平仄仄句平仄仄平平仄韻平平仄仄句仄平仄讀平平平仄韻仄平平讀仄仄平平句仄仄仄讀
一林殘葉　謝楊柳多情　還有綠陰時節
仄平平仄韻仄平仄平平句平仄仄平平仄韻

