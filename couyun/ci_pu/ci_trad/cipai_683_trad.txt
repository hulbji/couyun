望南雲慢
雙調一百三字，前段十一句四平韻，後段十二句五平韻
沈公述
木葉輕飛　乍雨歇亭皋　簾卷秋光　闌隈砌角　綻拒霜幾處　深淺紅芳　應恨開時晚　伴翠菊
仄仄平平句仄仄仄平平句平仄平平韻平平仄仄句仄仄平仄仄句平仄平平韻平仄平平仄句仄仄仄讀
風前並香　曉來清露　嫩面低凝　似帶啼妝
平平仄平韻仄平平仄句仄仄平平句仄仄平平韻
堪傷　記得佳人　當時怨別　盈腮粉淚行行　而今最苦　奈千里身心　兩處淒凉　感物成消黯
平平韻仄仄平平句平平仄仄句平平仄仄平平韻平平仄仄句仄平仄平平句仄仄平平韻仄仄平平仄句
念舊歡　空勞寸腸　月斜殘漏　夢斷孤幃　一枕思量
仄仄平讀平平仄平韻仄平平仄句仄仄平平句仄仄平平韻

