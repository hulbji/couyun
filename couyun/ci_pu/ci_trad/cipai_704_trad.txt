瀟湘逢故人慢
雙調一百四字，前後段各十句、五平韻
王安禮
薰風微動　方樱桃弄色　萱草成窠　翠幃敞輕羅　試冰簟初展　幾尺湘波　疏檐廣廈　稱瀟湘
平平平仄句平平平中仄句中仄平平韻仄平仄平平韻仄平仄平仄句仄仄平平韻平平仄仄句仄平平讀
一枕南柯　引多少　夢魂歸緒　洞庭雨棹煙蓑
仄仄平平韻仄平仄讀仄平平仄句中平仄仄平平韻
驚回處　閒晝永　更時時　燕雛鶯友相過　正綠影婆娑　况庭有幽花　池有新荷　青梅煮酒
平平仄句平仄仄句仄平平讀仄平平仄平平韻仄仄仄平平韻仄平仄平平句平仄平平韻平平仄仄句
幸隨分　贏得高歌　功名事　到頭終在　歲華忍負清和
仄平仄讀平仄平平韻平平仄讀仄平中仄句仄平仄仄平平韻

格二
雙調一百四字，前段十一句四平韻，後段十句五平韻
錢應金
深秋邨落　誇青菱香熟　素芋甜和　擘紫蟹　蒸黃雀　知己團聚　笑語婆娑　濃煙淡雪　翦湘湖
平平平仄句平平平平仄句仄仄平平韻仄仄仄句平平仄句平仄平仄句仄仄平平韻平平仄仄句仄平平讀
幾尺漁蓑　縱消受　白蘋紅蓼　生平未免情多
仄仄平平韻仄平仄讀仄平平仄句平平仄仄平平韻
空懷古　時悱惻　十年來　可償文債詩魔　歎世路蹉跎　恐心費參熊　眉費松螺　風期闊絕
平平仄句平仄仄句仄平平讀仄平平仄平平韻仄仄仄平平韻仄平仄平平句平仄平平韻平平仄仄句
喜今夕　重話雲窩　寒潭月　皎然見底　問君不醉如何
仄平仄讀平仄平平韻平平仄讀仄平仄仄句仄平仄仄平平韻

