甘草子
雙調四十七字，前段五句四仄韻，後段四句四仄韻
寇準
春早　柳絲無力　低拂青門道　暖日籠啼鳥　初坼桃花小
平仄韻仄平平仄句平仄平平仄韻仄仄平平仄韻平仄平平仄韻
遙望碧天淨如掃　曳一縷　輕煙縹緲　堪惜流年謝芳草　任玉壺傾倒
平仄仄平仄平仄韻仄仄仄讀平平仄仄韻平仄平平仄平仄韻仄仄平平仄韻

格二
雙調四十七字，前段五句三仄韻，後段四句四仄韻
柳永
秋暮　亂灑衰荷　顆顆真珠雨　雨過月華生　冷徹鴛鴦浦
平仄韻仄仄平平句仄仄平平仄韻仄仄仄平平句中仄平平仄韻
池上憑闌愁無侶　奈此箇　單棲情緒　却傍金籠教鸚鵡　念粉郎言語
平仄仄平平平仄韻仄中仄讀中平平仄韻中仄平平中中仄韻仄仄平平仄韻

