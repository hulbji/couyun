鶴冲天
雙調八十四字，前段九句五仄韻，後段八句五仄韻
柳永
閒窗漏永　月冷霜華墮　悄悄下簾幕　殘燈火　再三思往事　離魂亂　愁腸鎖　無語沈吟坐
平平仄仄句中仄平平仄韻中仄仄平中句平平仄韻仄中平中仄句平中仄讀平平仄韻中仄平平仄韻
好天好景　未省展眉則箇
仄平中仄句中仄仄平中仄韻
從前早是多成破　何况經歲月　相拋嚲　假使重相見　還得似　當初麼　悔恨無計那　迢迢良夜
平平仄仄平平仄韻中中平仄仄句平平仄韻仄仄平平仄句平仄仄讀平平仄韻仄仄平中仄韻中平平仄句
自家只恁摧挫
仄中仄中平仄韻

格二
雙調八十六字，前段十句六仄韻，後段九句五仄韻
杜安世
清明天氣　永日愁如醉　臺榭綠陰濃　薰風細　燕子巢方就　盆池小　新荷蔽　恰是逍遙際
平平平仄韻仄仄平平仄韻平仄仄平平句平平仄韻仄仄平平仄句平平仄句平平仄韻仄仄平平仄韻
單夾衣裳　半攏軟玉肌體
平仄平平句仄平仄仄平仄韻
石榴美豔　一撮紅綃比　窗外數修篁　寒相倚　有箇關心處　難相見　空凝睇　行坐深閨裏
仄平仄仄句仄仄平平仄韻平仄仄平平句平平仄韻仄仄平平仄句平平仄讀平平仄韻平仄平平仄韻
懶更妝梳　自知新來憔悴
仄仄平平句仄平平平平仄韻

格三
雙調八十八字，前段九句六仄韻，後段九句五仄韻
柳永
黃金榜上　偶失龍頭望　明代暫遺賢　如何向　未遂風雲便　爭不恣遊狂蕩　何須論得喪　才子詞人
平平仄仄韻仄仄平平仄韻平仄仄平平句平平仄韻仄仄平平仄句平仄仄平平仄韻平平平仄仄韻平仄平平句
自是白衣卿相
仄仄仄平平仄韻
煙花巷陌　依約丹青屏障　幸有意中人　堪尋訪　且恁偎紅倚翠　風流事　平生暢　青春都一晌
平平仄仄句平仄平平平仄韻仄仄仄平平句平平仄韻仄仄平平仄仄句平平仄讀平平仄韻平平平仄仄韻
忍把浮名　換了淺斟低唱
仄仄平平句仄仄仄平平仄韻

