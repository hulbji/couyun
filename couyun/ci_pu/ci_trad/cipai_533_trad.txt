劍器近
雙調九十六字，前段八句八仄韻，後段十二句七仄韻
袁去華
夜來雨　賴倩得　東風吹住　海棠正妖嬈處　且留取　悄庭戶　試細聽　鶯啼燕語　分明共人愁緒
仄平仄韻仄仄仄讀平平平仄韻仄平仄平平仄韻仄平仄韻仄平仄韻仄仄仄讀平平仄仄韻平平仄平平仄韻
怕春去
仄平仄韻
佳樹　翠陰初轉午　重簾未卷　乍睡起　寂寞看風絮　偷彈清淚寄煙波　見江頭故人　為言憔悴如許
平仄韻仄平平仄仄韻平平仄仄句仄仄仄句仄仄平平仄韻平平平仄仄平平句仄平平仄平句仄平平仄平仄韻
彩箋無數　去却寒暄　到了渾無定據　斷腸落日千山暮
仄平平仄韻仄仄平平句仄仄平平仄仄韻仄平仄仄平平仄韻

