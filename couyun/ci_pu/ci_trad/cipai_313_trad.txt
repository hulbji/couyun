一翦梅
雙調六十字，前後段各六句、三平韻
周邦彥
一翦梅花萬樣嬌　斜插疏枝　略點梅梢　輕盈微笑舞低回　何事尊前　拍手相招
中仄平平中仄平韻中中中中句中仄平平韻中平中仄仄平平句中仄平平句中仄平平韻
夜漸寒深酒漸消　袖裏時聞　玉釧輕敲　城頭誰恁促殘更　銀漏何如　且慢明朝
中仄中平中仄平韻中中平中句中仄平平韻中平中仄仄平平句中仄平平句中仄平平韻

格二
雙調六十字，前後段各六句、四平韻
吳文英
遠目傷心樓上山　愁裏長眉　別後蛾鬟　暮雲低壓小闌干　教問孤鴻　因甚先還
仄仄平平平仄平韻平仄平平句仄仄平平韻仄平平仄仄平平韻平仄平平句平仄平平韻
瘦倚溪橋梅夜寒　雪欲消時　淚不禁彈　翦成釵勝待歸看　春在西窗　燈火更闌
仄仄平平平仄平韻仄仄平平句仄仄平平韻仄平平仄仄平平韻平仄平平句平仄平平韻

格三
雙調六十字，前後段各六句、五平韻
盧炳
燈火樓臺萬斛蓮　千門喜笑　素月嬋娟　幾多急管與繁絃　巷陌喧闐　畢獻芳筵
平仄平平仄仄平韻平平仄仄句仄仄平平韻仄平仄仄仄平平韻仄仄平平韻仄仄平平韻
樂與民偕五馬賢　綺羅叢裏　一簇神仙　傳柑雅宴約明年　盡夕留連　滿汎金船
仄仄平平仄仄平韻仄平平仄句仄仄平平韻平平仄仄仄平平韻仄仄平平韻仄仄平平韻

格四
雙調六十字，前後段各六句，四平韻、兩疊韻
張炎
剩蕊驚寒減豔痕　蜂也消魂　蝶也消魂　醉歸無月傍黃昏　知是花邨　不是花邨
仄仄平平仄仄平韻平仄平平韻仄仄平平疊仄平平仄仄平平韻平仄平平韻仄仄平平疊
留得閒枝葉半存　好似桃根　可似桃根　小樓昨夜雨聲渾　春到三分　秋到三分
平中中中仄中平韻仄仄平平韻仄仄平平疊仄平仄仄仄平平韻平仄平平韻平仄平平疊

格五
雙調六十字，前後段各六句、六平韻
蔣捷
一片春愁帶酒澆　江上船搖　樓上簾招　秋孃容與泰孃嬌　風又飄飄　雨又蕭蕭
仄仄平平仄仄平韻平仄平平韻平仄平平韻平平平仄仄平平韻平仄平平韻仄仄平平韻
何日雲帆卸浦橋　銀字箏調　心字香燒　流光容易把人拋　紅了櫻桃　綠了芭蕉
平仄平平仄仄平韻平仄平平韻平仄平平韻平平平仄仄平平韻平仄平平韻仄仄平平韻

格六
雙調五十八字，前後段各五句、三平韻
曹勛
不占前邨占瑤階　芳影橫斜積漸開　水邊竹外冷搖春　一帶衝寒　香滿襟懷
仄仄平平仄平平韻平仄平平仄仄平韻仄平仄仄仄平平句仄仄平平句平仄平平韻
管領東風要有才　頻移歌酒上春臺　直須日日坐花前　金殿仙人　同往同來
仄仄平平仄仄平韻平平平仄仄平平韻仄平仄仄仄平平句平仄平平句平仄平平韻

格七
雙調五十九字，前段五句三平韻，後段六句三平韻
趙長卿
霽靄迷空曉未收　羈館殘燈　永夜悲秋　梧桐葉上三更雨　別是人間一段愁
仄仄平平仄仄平韻平仄平平句仄仄平平韻平平仄仄平平仄句仄仄平平仄仄平韻
睡又不成夢又休　多愁多病　當甚風流　真情一點苦縈人　纔下眉尖　恰上心頭
仄仄仄平仄仄平韻平平平仄句平仄平平韻平平仄仄仄平平句平仄平平句仄仄平平韻

