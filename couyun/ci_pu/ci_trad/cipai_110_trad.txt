卜算子
雙調四十四字，前後段各四句、兩仄韻
蘇軾
缺月掛疏桐　漏斷人初靜　時見幽人獨往來　縹緲孤鴻影
中中中中平句中仄平平仄韻中仄平平中中中句中仄平平仄韻
驚起却回頭　有恨無人省　揀盡寒枝不肯棲　寂寞沙洲冷
中中中中平句中仄平平仄韻中仄平平中中中句仄仄平平仄韻

格二
雙調四十四字，前後段各四句、三仄韻
石孝友
見也如何暮　別也如何遽　別也應難見也難　後會難憑據
仄仄平平仄韻仄仄平平仄韻仄仄平平仄仄平句仄仄平平仄韻
去也如何去　住也如何住　住也應難去也難　此際難分付
仄仄平平仄韻仄仄平平仄韻仄仄平平仄仄平句仄仄平平仄韻

格三
雙調四十五字，前段四句兩仄韻，後段四句三仄韻
徐俯
胸中千種愁　掛在斜陽樹　綠葉陰陰自得春　草滿鶯啼處
平平平仄平句仄仄平平仄韻仄仄平平仄仄平句仄仄平平仄韻
不見凌波步　空想如簧語　門外重重疊疊山　遮不斷　愁來路
仄仄平平仄韻平仄平平仄韻平仄平平仄仄平句平仄仄讀平平仄韻

格四
雙調四十五字，前後段各四句、兩仄韻
黃公度
薄宦各東西　往事隨風雨　先是驪歌不忍聞　又何况　春將暮
仄仄仄平平句仄仄平平仄韻平仄平平仄仄平句仄平仄讀平平仄韻
愁共落花多　人逐征鴻去　君向瀟湘我向秦　後會知何處
平仄仄平平句平仄平平仄韻平仄平平仄仄平句仄仄平平仄韻

格五
雙調四十六字，前段四句兩仄韻，後段四句三仄韻
張先
夢短寒夜長　坐待清霜曉　臨鏡無人為整妝　但自學　孤鸞照
仄仄平仄平句仄仄平平仄韻平仄平平仄仄平句仄仄仄讀平平仄韻
樓臺紅樹杪　風月依前好　江水東流郎在西　問尺素　何由到
平平平仄仄韻平仄平平仄韻平仄平平平仄平句仄仄仄讀平平仄韻

格六
雙調四十六字，前後段各四句、三仄韻
杜安世
深院花鋪地　淡淡陰天氣　水榭風亭朱明景　又別是　愁情味
平仄平平仄韻仄仄平平仄韻仄仄平平平平仄句仄仄仄讀平平仄韻
有情奈無計　漫惹成憔悴　欲把羅巾暗傳寄　細認取　斑點淚
仄平仄平仄韻仄仄平平仄韻仄仄平平仄平仄句仄仄仄讀平仄仄韻

格七
雙調四十六字，前後段各四句、兩仄韻
《花草粹編》無名氏
幽花帶露紅　濕柳拖煙翠　花柳分春各自芳　惟有人憔悴
平平仄仄平句仄仄平平仄韻平仄平平仄仄平句平仄平平仄韻
寄與手中書　問肯歸來未　正是東風料峭寒　如何獨自教人睡
仄仄仄平平句仄仄平平仄韻仄仄平平仄仄平句平平仄仄平平仄韻

