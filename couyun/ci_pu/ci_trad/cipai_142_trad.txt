賀聖朝
雙調四十七字，前段五句三仄韻，後段六句兩仄韻
馮延巳
金絲帳暖牙牀穩　懷香方寸　輕顰輕笑　汗珠微透　柳沾花潤
中平中仄平平仄韻平平中仄韻中平平仄句仄平平仄句仄平平仄韻
雲鬟斜墜　春應未已　不勝嬌困　半敧犀枕　亂纏珠被　轉羞人問
中平中仄句中平仄仄句仄平平仄韻仄平平仄句中平中仄句中中平仄韻

格二
雙調四十七字，前段四句三仄韻，後段五句三仄韻
黃庭堅
脫霜披茜初登第　名高得意　櫻桃榮宴玉池遊　領群仙行綴
仄平平仄平平仄韻平平仄仄韻平平平仄仄平平句仄平平平仄韻
佳人何事　輕相戲道　得之何濟　君家聲譽古無雙　且均平為二
平平平仄韻平平仄仄句仄平平仄韻平平平仄仄平平句仄平平平仄韻

格三
雙調四十九字，前段四句三仄韻，後段五句三仄韻
葉清臣
滿斟綠醑留君住　莫匆匆歸去　三分春色二分愁　更一分風雨
中平中仄中平仄韻仄中平平仄韻平平中仄仄平平句仄仄平平仄韻
花開花謝　都來幾許　且高歌休訴　不知來歲牡丹時　再相逢何處
平平平仄句中平中仄韻仄平平平仄韻中平中仄仄平平句仄中平平仄韻

格四
雙調四十九字，前段四句三仄韻，後段五句兩仄韻
趙師俠
千林脫落群芳息　有一枝先白　孤標疏影壓花叢　更清香堪惜
平平仄仄平平仄韻仄仄平平仄韻平平平仄仄平平句仄平平平仄韻
吟情無盡　賞音未已　早紛紛籍籍　想貪結子去調羹　任叫雲橫笛
平平平仄句仄平仄仄句仄平平仄仄韻仄平仄仄仄平平句仄仄平平仄韻

格五
雙調四十八字，前段五句三仄韻，後段四句三仄韻
趙彥端
一江風月同君住　了不知秋去　賞心亭下　過帆如馬　墮楓如雨
仄平平仄平平仄韻仄仄平平仄韻仄平平仄句仄平平仄句仄平平仄韻
相將莫問興亡事　舉離觴誰訴　垂楊指點　但歸來　有溫柔佳處
平平仄仄平平仄韻仄平平平仄韻平平仄仄句仄平平讀仄平平平仄韻

格六
雙調四十八字，前後段各四句、三仄韻
趙彥端
河陽桃李開無數　待乘春歸去　小園幾片忽驚飛　恨主人難駐
平平平仄平平仄韻仄平平平仄韻仄平仄仄仄平平句仄仄平平仄韻
雛鶯乳燕愁相語　道留君不住　願君隨處作東風　與群芳為主
平平仄仄平平仄韻仄平平仄仄韻仄平平仄仄平平句仄平平平仄韻

格七
雙調四十七字，前段四句三仄韻，後段五句兩仄韻
杜安世
牡丹盛坼春將暮　群芳羞妒　幾時流落在人間　半開仙露
仄平仄仄平平仄韻平平平仄韻仄平平仄仄平平句仄平平仄韻
馨香豔冶　吟看醉賞　歎誰能留住　莫辭持燭夜深深　怨等閒風雨
平平仄仄句平平仄仄句仄平平平仄韻仄平平仄仄平平句仄仄平平仄韻

格八
雙調四十七字，前段四句三仄韻，後段六句三仄韻
杜安世
東君造物無凝滯　芳容相替　杏花桃萼一時開　就中明媚
平平仄仄平平仄韻平平平仄韻仄平平仄仄平平句仄平平仄韻
綠叢金朵　枝長葉細　稱花王相待　萬般堪愛　暫時見了　腸斷無計
仄平平仄句平平仄仄韻仄平平平仄韻仄平平仄句仄平仄仄句平仄平仄韻

格九
雙調四十九字，前段五句兩平韻，後段五句一平韻、一疊韻
《古今詞話》無名氏
漸覺一日　濃如一日　不比尋常　若知人　為伊瘦損　成病又何妨
仄中中仄句平平中仄句中仄平平韻仄平平讀仄平仄仄句中仄仄平平韻
相思到了　不成模樣　收淚千行　把從前　淚來做水　流也流到伊行
平平仄仄句中平平仄句中仄平平韻仄平平讀仄平仄仄句平仄平仄平平疊

格十
雙調五十字，前後段各五句、兩平韻
《鳴鶴餘音》無名氏
野僧歸後　漁舟纔纜　綠檜生煙　對寒燈　瀟灑枕書眠　聽石潄流泉
仄平平仄句平平平仄句仄仄平平韻仄平平讀平仄仄平平句仄仄仄平平韻
丹爐火滅　琴房人靜　風自調絃　待孤峰　頂上月明時　正一夢遊仙
平平仄仄句平平平仄句平仄平平韻仄平平讀仄仄仄平平句仄仄仄平平韻

格十一
雙調五十字，前後段各六句、兩平韻
《鳴鶴餘音》無名氏
草堂初寐　青衣扃戶　丹頂歸巢　抱瑤琴高枕　夢遊仙島　物外逍遙
仄平平仄句平平平仄句平仄平平韻仄平平平仄句仄平平仄句仄仄平平韻
中宵睡覺　聲如鳴佩　竹被風敲　隔疏林斜望　斷雲飛去　月上松梢
平平仄仄句平平平仄句仄仄平平韻仄平平平仄句仄平平仄句仄仄平平韻

