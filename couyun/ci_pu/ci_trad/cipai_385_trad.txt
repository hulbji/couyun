郭郎兒近拍
雙調七十三字，前段七句五仄韻，後段八句四仄韻
柳永
帝里　閒居小曲深坊　庭院沈沈朱戶閉　新霽　畏景天氣　薰風簾幕無人　永晝厭厭如度歲
仄仄韻平平仄仄平平句平仄平平平仄仄韻平仄韻仄仄平仄韻平平平仄平平句仄仄平平平仄仄韻
愁悴　枕簟微凉　睡久輾轉慵起　硯席塵生　新詩小闋　等閒都盡廢　這些兒　寂寞情懷　何事新來常恁地
平仄韻仄仄平平句仄仄仄仄平仄韻仄仄平平句平平仄仄句仄平平仄仄韻仄平平讀仄仄平平句平仄平平平仄仄韻

