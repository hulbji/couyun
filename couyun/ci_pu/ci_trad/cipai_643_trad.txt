玉燭新
雙調一百一字，前段九句五仄韻，後段九句六仄韻
周邦彥
溪源新臘後　見數朵江梅　翦裁初就　暈酥砌玉　芳英嫩　故把春心輕漏　前邨昨夜　想弄月黃昏時候
平平平仄仄韻仄仄仄平平句仄平平仄韻中平中仄句平平仄讀仄仄平平平仄韻中平中仄句中仄仄平平中仄韻
孤岸峭　疏影橫斜　濃香暗沾襟袖
中仄仄讀中仄平平句平平仄平平仄韻
尊前賦與多才　問嶺外風光　故人知否　壽陽漫鬭　終不似　照水一枝清瘦　風嬌雨秀　好亂插繁花盈首
平平仄仄平平句仄中仄平平句仄平平仄韻中平中仄韻平中仄讀仄仄中平平仄韻中平仄仄韻中仄仄平平平仄韻
須信道　羌笛無情　看看又奏
平仄仄讀平仄平平句平平仄仄韻

格二
雙調一百一字，前段九句七仄韻，後段九句六仄韻
楊无咎
荒山藏古寺　見傍水梅開　一枝三四　蘭枯蕙死　登臨處　慰我魂消惟此　可堪紅紫　曾不解
平平平仄仄韻仄仄仄平平句仄平平仄韻平平仄仄韻平平仄讀仄仄平平平仄韻仄平平仄韻平仄仄讀
和羹結子　高壓盡　百卉千葩　因君合修花史
平平仄仄韻平仄仄讀仄仄平平句平平仄平平仄韻
韶華且莫吹殘　待淺揾松煤　寫教形似　此時胸次　凝冰雪　洗盡從前塵滓　吟安箇字　拌不寐
平平仄仄平平句仄仄仄平平句仄平平仄韻仄平平仄韻平平仄讀仄仄平平平仄韻平平仄仄韻平仄仄讀
勾牽幽思　誰伴我　香宿蜂媒　光浮月姊
平平平仄韻平仄仄讀平仄平平句平平仄仄韻

