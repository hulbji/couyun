畫堂春
雙調四十七字，前段四句四平韻，後段四句三平韻
秦觀
落紅鋪徑水平池　弄晴小雨霏霏　杏花憔悴杜鵑啼　無奈春歸
中平中仄仄平平韻中平中仄平平韻仄平平仄仄平平韻中仄平平韻
柳外畫樓獨上　憑闌手撚花枝　放花無語對斜暉　此恨誰知
中仄中平中仄句中平中仄平平韻中平中仄仄平平韻中仄平平韻

格二
雙調四十六字，前段四句四平韻，後段四句三平韻
謝懋
西風庭院雨垂垂　黃花秋閏遲　已凉天氣未寒時　纔褪單衣
平平平仄仄平平韻平平平仄平韻仄平平仄仄平平韻平仄平平韻
睡起枕痕猶在　鬢松釵壓雲低　玉奩重拂淡胭脂　青入雙眉
仄仄仄平平仄句仄平平仄平平韻仄平平仄仄平平韻平仄平平韻

格三
雙調四十八字，前段四句四平韻，後段四句三平韻
趙長卿
小亭煙柳水溶溶　野花白白紅紅　惱人池上晚來風　吹損春容
仄平平仄仄平平韻仄平仄仄平平韻仄平平仄仄平平韻平仄平平韻
又是清明天氣　記當年　小院相逢　憑闌幽思幾千重　殘杏香中
仄仄平平平仄句仄平平讀仄仄平平韻平平平仄仄平平韻平仄平平韻

格四
雙調四十九字，前段四句四平韻，後段四句三平韻
黃庭堅
摩圍小隱枕蠻江　蛛絲閒鎖晴窗　水風山影上修廊　不到晚來凉
平平仄仄仄平平韻平平平仄平平韻仄平平仄仄平平韻仄仄仄平平韻
相伴蝶穿花逕　獨飛鷗舞溪光　不因送客下繩牀　添火炷爐香
平仄仄平平仄句仄平平仄平平韻仄平仄仄仄平平韻平仄仄平平韻

格五
雙調四十九字，前後段各四句、四平韻
趙長卿
當時巧笑記相逢　玉梅枝上玲瓏　酒杯流處已愁濃　寒雁摩空
平平仄仄仄平平韻仄平平仄平平韻仄平平仄仄平平韻平仄平平韻
去程無計更從容　到歸來　好事匆匆　一時分付不言中　此恨難窮
仄平平仄仄平平韻仄平平讀仄仄平平韻仄平平仄仄平平韻仄仄平平韻

