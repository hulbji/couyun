金人捧露盤
雙調七十九字，前段八句五平韻，後段九句四平韻
高觀國
念瑤姬　翻瑤佩　下瑤池　冷香夢　吹上南枝　羅浮路杳　憶曾清曉見仙姿　天寒翠袖　可憐是
仄平平韻平中仄句仄平平韻仄中中讀中仄平平韻中平仄仄句仄平中仄仄平平韻中平中仄句仄平中讀
倚竹依依
仄仄平平韻
溪痕淺　雪痕凍　月痕淡　粉痕微　江樓怨　一笛休吹　芳音待寄　玉堂煙驛兩淒迷　新愁萬斛
中平中句中中仄句中中仄句仄平平韻中中仄讀中仄平平韻中平中仄句中平平仄仄平平韻中平中仄句
為春瘦　却怕春知
仄中中讀中仄平平韻

格二
雙調七十九字，前段八句四平韻，後段九句四平韻
程垓
愛春歸　憂春去　為春忙　旋點檢　雨障雲妨　遮紅護綠　翠幃羅幕任高張　海棠明月杏花天
仄平平句平平仄句仄平平韻仄仄仄讀仄仄平平韻平平仄仄句仄平平仄仄平平韻仄平平仄仄平平句
更惜濃芳
仄仄平平韻
喚鶯吟　招蝶拍　迎柳舞　倩桃妝　盡呼起　萬籟笙簧　一觴一咏　盡教陶寫繡心腸　笑他人世漫嬉遊
仄平平句平仄仄句平仄仄句仄平平韻仄平仄讀仄仄平平韻仄平仄仄句仄平平仄仄平平韻仄平平仄仄平平句
擁翠偎香
仄仄平平韻

格三
雙調七十八字，前段八句四平韻，後段九句四平韻
辛棄疾
九衢中　杯逐馬　帶隨車　問誰解　愛惜瓊華　何如竹外　靜聽窣窣蟹行沙　自憐是　海山頭
仄平平句平仄仄句仄平平韻仄平仄讀仄仄平平韻平平仄仄句仄平仄仄仄平平韻仄平仄句仄平平讀
種玉人家
仄仄平平韻
紛如鬭　嬌如舞　纔整整　又斜斜　要圖畫　還我漁蓑　凍吟應笑　羔兒無分漫煎茶　起來極目
平平仄句平平仄句平仄仄句仄平平韻仄平仄讀平仄平平韻仄平平仄句平平平仄仄平平韻仄平仄仄句
向迷茫　數盡歸鴉
仄平平讀仄仄平平韻

格四
雙調七十八字，前段八句五平韻，後段九句四平韻
辛棄疾
恨如新　新恨了　又重新　看天上　多少浮雲　江南好景　落花時節又逢君　夜來風雨　春歸似欲留人
仄平平韻平仄仄句仄平平韻仄平仄讀平仄平平韻平平仄仄句仄平平仄仄平平韻仄平平仄句平平仄仄平平韻
尊如海　人如玉　詩如錦　筆如神　更能幾字盡殷勤　江天日暮　何時重與細論文　綠楊陰裏
平平仄句平平仄句平平仄句仄平平韻仄平仄仄仄平平韻平平仄仄句平平平仄仄平平韻仄平平仄句
聽陽關　門掩黃昏
仄平平讀平仄平平韻

格五
雙調八十一字，前段八句五平韻，後段九句四平韻
賀鑄
控滄江　排青嶂　燕臺凉　駐彩仗　樂未渠央　巖花磴蔓　妒千門　珠翠倚新妝　舞閒歌悄
仄平平韻平平仄句仄平平韻仄仄仄讀仄仄平平韻平平仄仄句仄平平讀平仄仄平平韻仄平平仄句
恨流風　不管餘香
仄平平讀仄仄平平韻
繁華夢　驚俄頃　佳麗地　指蒼茫　寄一笑　何與興亡　量船載酒　賴使君　相對兩胡牀　緩調清管
平平仄句平平仄句平仄仄句仄平平韻仄仄仄讀平仄平平韻平平仄仄句仄仄平讀平仄仄平平韻仄平平仄句
更為儂　三弄斜陽
仄仄平讀平仄平平韻

