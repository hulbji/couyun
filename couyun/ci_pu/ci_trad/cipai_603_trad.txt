蜀溪春
雙調九十九字，前後段各十一句、四平韻
曹勛
蜀景風遲　浣花溪邊　誰種芬芳　天與薔薇　露華勻臉　繁蕊競拂嬌黃　枝上標韻別　渾不染
仄仄平平句仄平平平句平仄平平韻平仄平平句仄平平仄句平仄仄仄平平韻平仄平仄仄句平仄仄讀
鉛粉紅妝　念杜陵　曾見時　也為賦篇章
平仄平平韻仄仄平句平仄平句仄仄仄平平韻
如今盛開禁掖　千萬朵鶯羽　先借朝陽　待得君王　看花明豔　都道赭袍同光　須趁為幕席
平平仄平仄仄句平仄仄平仄句平仄平平韻仄仄平平句仄平平仄句平仄仄平平平韻平仄平仄仄句
偏宜帶　疏雨籠香　占上苑　留住春　奉玉觴
平平仄讀平仄平平韻仄仄仄句平仄平句仄仄平韻

