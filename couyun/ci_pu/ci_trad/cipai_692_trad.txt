春雲怨
雙調一百三字，前段十一句五仄韻，後段十句五仄韻
馮艾子
春風惡劣　把數枝香錦　和鶯吹折　雨重柳腰嬌困　燕子欲扶扶不得　軟日烘煙　乾風收霧
平平仄仄韻仄仄平平仄句平平平仄韻仄仄仄平平仄句仄仄仄平平仄仄韻仄仄平平句平平平仄句
芍藥酴醿弄顏色　簾幕輕陰　圖書清潤　日永篆香絕
仄仄平平仄平仄韻平仄平平句平平平仄句仄仄仄平仄韻
盈盈笑靨宮黃額　試紅鸞小扇　丁香雙結　團鳳眉心倩郎貼　教洗尊罍　共看西堂　醉花新月
平平仄仄平平仄韻仄平平仄仄句平平平仄韻平仄平平仄平仄韻平仄平平句仄仄平平句仄平平仄韻
曲水成空　麗人何處　往事暮雲萬葉
仄仄平平句仄平平仄句仄仄仄平仄仄韻

