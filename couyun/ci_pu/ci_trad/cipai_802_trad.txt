六醜
雙調一百四十字，前段十四句八仄韻，後段十三句九仄韻
周邦彥
正單衣試酒　悵客裏　光陰虛擲　願春暫留　春歸如過翼　一去無跡　為問花何在　夜來風雨
仄平平仄仄句仄仄仄讀平平平仄韻仄平仄中句平平平仄仄韻仄仄平仄韻仄仄平平仄句中平中仄句
葬楚宮傾國　釵鈿墮處遺香澤　亂點桃蹊　輕翻柳陌　多情更誰追惜　但蜂媒蝶使　時叩窗槅
仄中平平仄韻平平仄仄平平仄韻仄仄平平句平平中仄韻平平仄平平仄韻仄平平仄仄句中仄平仄韻
東園岑寂　漸朦朧暗碧　靜繞珍叢底　成歎息　長條故惹行客　似牽衣待話　別情無極　殘英小
平平中仄韻仄平平仄仄韻仄仄平平仄句平仄仄韻中平仄仄平仄韻仄平平中仄句仄平平仄韻平平仄讀
強簪巾幘　終不似　一朵釵頭顫裊　向人欹側　漂流處　莫趁潮汐　恐斷鴻　尚有相思字　何由見得
中平平仄韻平仄仄讀仄仄平平仄仄句仄平平仄韻平平仄讀中仄平仄韻仄仄中讀仄仄平平仄句中平仄仄韻

格二
雙調一百四十字，前段十四句八仄韻，後段十三句九仄韻
吳文英
漸新鵝映柳　茂苑鎖　東風初掣　館娃舊游　羅襦香未滅　玉夜花節　記向留連處　看街臨晚
仄平平仄仄句仄仄仄讀平平平仄韻仄平仄平句平平平仄仄韻仄仄平仄韻仄仄平平仄句仄平平仄句
放小簾低揭　星河瀲灩春雲熱　笑靨敧梅　仙衣舞纈　澄澄素娥宮闕　醉西樓十二　銅漏催徹
仄仄平平仄韻平平仄仄平平仄韻仄仄平平句平平仄仄韻平平仄平平仄韻仄平平仄仄句平仄平仄韻
紅消翠歇　歎霜簪練髮　過眼年光　舊情盡別　泥深厭聽啼鴂　恨愁霏潤沁　陌頭塵襪　青鸞杳
平平仄仄韻仄平平仄仄韻仄仄平平句仄平仄仄韻平平仄仄平仄韻仄平平仄仄句仄平平仄韻平平仄讀
鈿車音絕　却因甚　不把歡期　付與少年花月　殘梅瘦　飛趁風雪　丙夜永　更說長安夢　燈花正結
平平平仄韻仄平仄讀仄仄平平句仄仄仄平平仄韻平平仄讀平仄平仄韻仄仄仄讀仄仄平平仄句平平仄仄韻

格三
雙調一百四十字，前段十四句八仄韻，後段十四句九仄韻
詹正
似東風老大　那復有　當時風氣　有情不定　江山身是寄　浩蕩何世　但憶臨官道　暫來不住
仄平平仄仄句仄仄仄讀平平平仄韻仄平仄仄句平平平仄仄韻仄仄平仄韻仄仄平平仄句仄平仄仄句
便出門千里　癡心指望迴風墜　扇底相逢　釵頭微綴　他家萬條千縷　解遮亭障驛　不隔江水
仄仄平平仄韻平平仄仄平平仄韻仄仄平平句平平平仄韻平平仄平平仄韻仄平平仄仄句仄仄平仄韻
瓜洲曾檥　等行人歲歲　日下長秋　城烏夜起　帳廬好在春睡　共飛歸湖上　草青無地　愔愔雨
平平平仄韻仄平平仄仄韻仄仄平平句平平仄仄韻仄平仄仄平仄韻仄平平平仄句仄平平仄韻平平仄讀
春心如膩　欲待化　豐樂樓前　帳飲青門都廢　何人念　流落無際　幾點摶作　雪綿鬆潤　為君裛淚
平平平仄韻仄仄仄讀平仄平平句仄仄平平平仄韻平平仄讀平仄平仄韻仄仄平仄句仄平平仄句仄平仄仄韻

