步月
雙調九十六字，前段九句四平韻，後段十句五平韻
史達祖
翦柳章臺　問梅東閣　醉中攜手初歸　逗香簾下　璀璨縷金衣　正依約　冰絲射眼　更荏苒
仄仄平平句仄平平仄句仄平平仄平平韻仄平平仄句仄仄仄平平韻仄平仄讀平平仄仄句仄仄仄讀
蟾玉西飛　輕塵外　雙鴛細蹙　誰賦洛濱妃
平仄平平韻平平仄讀平平仄仄句平仄仄平平韻
霏霏　紅霧繞　步搖共鬢影　吹入花圍　管絃將散　人靜燭籠稀　泥私語　香櫻乍破　怕夜寒
平平韻平仄仄句仄平仄仄仄句平仄平平韻仄平平仄句平仄仄平平韻仄平仄讀平平仄仄句仄仄平讀
羅襪先知　歸來也　相偎未肯入重幃
平仄平平韻平平仄句平平仄仄仄平平韻

格二
雙調九十四字，前後段各九句、五仄韻
施岳
玉宇薰風　寶階明月　翠叢萬點晴雪　鍊霜不就　散廣寒霏屑　采珠蓓　綠萼露滋　嗔銀豔
仄仄平平句仄平平仄韻仄平仄仄平仄韻仄平仄仄句仄仄平平仄韻仄平仄讀仄仄仄平句平平仄讀
小蓮冰潔　花魂在　纖指嫩痕　素英重結
仄平平仄韻平平仄讀平仄仄平句仄平平仄韻
枝頭香未絕　還是過中秋　丹桂時節　醉鄉冷境　怕翻成消歇　翫芳味　春焙旋熏　貯穠韻
平平平仄仄韻平仄仄平平句平仄平仄韻仄平仄仄句仄平平平仄韻仄平仄讀平仄平平句仄平仄讀
水沈頻爇　堪憐處　輸與夜凉睡蝶
仄平平仄韻平平仄句平仄仄平仄仄韻

