西河
三段一百五字，前段六句四仄韻，中段七句四仄韻，後段六句四仄韻
周邦彥
佳麗地　南朝盛事誰記　山圍故國繞清江　髻鬟對起　怒濤寂寞打孤城　風檣遙度天際
平中仄韻中平中仄平仄韻中平中仄仄平平句中平中仄韻中平中仄仄平平句中平中仄平仄韻
斷崖樹　猶倒倚　莫愁艇子曾繫　空餘舊跡鬱蒼蒼　霧沈半壘　夜深月過女牆來　傷心東望淮水
中中中句中中仄韻中平中仄平仄韻中平中仄仄平平句仄平仄仄韻仄平中仄仄平平句中平中仄平仄韻
酒旗戲鼓甚處市　想依稀　王謝鄰里　燕子不知何世　入尋常　巷陌人家　相對如說興亡　斜陽裏
仄平仄仄仄仄仄韻中平中讀平中平仄韻中仄中平平仄韻仄平平讀仄仄平平句中仄中仄平平句平平仄韻

格二
三段一百五字，前段六句四仄韻，中段七句四仄韻，後段五句四仄韻
辛棄疾
西江水　道是西江人淚　無情却解送行人　月明千里　從今日日倚高樓　傷心煙樹如薺　會君難
平平仄韻仄仄平平平仄韻平平仄仄仄平平句仄平平仄韻平平仄仄仄平平句平平平仄平仄韻仄平平句
別君易　草草不如人意　十年著破繡衣茸　種成桃李　問君可是厭承明　東方鼓吹千騎
仄平仄韻仄仄仄平平仄韻仄平仄仄仄平平句仄平平仄韻仄平仄仄仄平平句平平仄仄平仄韻
對梅花　更消一醉　看明年　調鼎風味　老大自憐憔悴　過吾廬　定有幽人相問　歲晚淵明歸來未
仄平平讀仄平仄仄韻仄平平讀平仄平仄韻仄仄仄平平仄韻仄平平讀仄仄平平平仄句仄仄平平平平仄韻

格三
三段一百五字，前段六句三仄韻，中段七句五仄韻，後段六句四仄韻
周邦彥
長安道　瀟灑西風時起　塵埃車馬晚遊行　霸陵煙水　亂鴉棲鳥夕陽中　參差霜樹相倚　到此際
平平仄句平仄平平平仄韻平平平仄仄平平句仄平平仄韻仄平平仄仄平平句平平平仄平仄韻仄仄仄韻
愁如葦　冷落關河千里　追思唐漢昔繁華　斷碑殘記　未央宮闕已成灰　終南依舊濃翠
平平仄韻仄仄平平平仄韻平平平仄仄平平句仄平平仄韻仄平平仄仄平平句平平平仄平仄韻
對此景　無限愁思　繞天涯　秋蟾如水　轉使客情如醉　算當時　萬古雄名　盡是作　後來人
仄仄仄讀平仄平仄韻仄平平讀平平平仄韻仄仄仄平平仄韻仄平平讀仄仄平平句仄仄仄讀仄平平句
淒凉事
平平仄韻

格四
三段一百五字，每段各六句，四仄韻
陳允平
形勝地　西陵往事重記　溶溶王氣滿東南　英雄間起　鳳游何處古臺空　長江縹緲無際
平仄仄韻平平仄仄平仄韻平平仄仄仄平平句平平仄仄韻仄平平仄仄平平句平平仄仄平仄韻
石頭城上試倚　吳襟楚帶如繫　烏衣巷陌幾斜陽　燕閒舊壘　後庭玉樹委歌塵　淒凉遺恨流水
仄平平仄仄仄韻平平仄仄平仄韻平平仄仄仄平平句仄平仄仄韻仄平仄仄仄平平句平平平仄平仄韻
買花問酒錦繡市　醉新亭　芳草千里　夢醒覺非今世　對三山　半落青天　數點白鷺飛來　西風裏
仄平仄仄仄仄仄韻仄平平讀平仄平仄韻仄仄仄平平仄韻仄平平讀仄仄平平句仄仄仄仄平平句平平仄韻

格五
三段一百十一字，前段六句三仄韻，中段九句五仄韻，後段五句五仄韻
劉一止
山驛晚　行人昨停征轡　白沙翠竹鎖柴門　亂峰相倚　一番急雨洗天回　掃雲風定還起　斷岸樹
平仄仄句平平仄平平仄韻仄平仄仄仄平平句仄平平仄韻仄平仄仄仄平平句仄平平仄平仄韻仄仄仄句
愁無際　念淒斷　誰與寄　雙魚尺素難委　遙知洞戶隔煙窗　簟橫秋水　淡花明玉不勝寒　綠尊初試冰蟻
平平仄韻仄平仄句平仄仄韻平平仄仄平仄韻平平仄仄仄平平句仄平平仄韻仄平平仄仄平平句仄平平仄平仄韻
小歡細酌任敧醉　撲流螢　應卜心事　誰記天涯憔悴　對今宵　皓月明河千里　夢越空城疏煙裏
仄平仄仄仄平仄韻仄平平讀平仄平仄韻平仄平平平仄韻仄平平讀仄仄平平平仄韻仄仄平平平平仄韻

格六
三段一百四字，前段六句四仄韻，中段七句四仄韻，後段五句五仄韻
王彧
天下事　問天怎忍如此　陵圖誰把獻君王　結愁未已　少豪氣概總成塵　空餘白骨黃葦　千古恨
平仄仄韻仄平仄仄平仄韻平平平仄仄平平句仄平仄仄韻仄平仄仄仄平平句平平仄仄平仄韻平仄仄句
吾老矣　東游曾弔淮水　繡春臺上一回登　一回揾淚　醉歸撫劍倚西風　江濤猶壯人意
平仄仄韻平平平仄平仄韻仄平平仄仄平平句仄平仄仄韻仄平仄仄仄平平句平平平仄平仄韻
只今袖手野色裏　望長淮　猶二千里　總有英心誰寄　近新來　又報烽煙起　絕域張騫歸來未
仄平仄仄仄仄仄韻仄平平讀平仄平仄韻仄仄平平平仄韻仄平平讀仄仄平平仄韻仄仄平平平平仄韻

