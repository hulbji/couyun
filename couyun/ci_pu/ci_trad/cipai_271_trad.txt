虞美人
雙調五十六字，前後段各四句，兩仄韻、兩平韻
（南唐）李煜
風回小院庭蕪綠　　柳眼春相續　憑闌半日獨無言　　依舊竹聲新月　似當年
中平中仄平平仄仄韻中仄平平仄韻中平中仄仄平平平韻中仄中平中仄讀仄平平韻
笙歌未散尊罍在　　　池面冰初解　燭明香暗畫闌深　　　滿鬢清霜殘雪　思難禁
中平仄仄平平仄換仄韻中仄平平仄韻仄平平仄仄平平換平韻中仄中平中仄讀仄平平韻

格二
雙調五十六字，前後段各四句，兩仄韻、兩平韻
張炎
修眉刷翠春痕聚　　難翦愁來處　斷絲無力綰繁華　　也學落花流水　到天涯
平平仄仄平平仄仄韻平仄平平仄韻仄平平仄仄平平平韻仄仄仄平平仄讀仄平平韻
那時錯認章臺去　　却是陽關路　待將心恨趁楊花　　不識相思一點　在誰家
仄平仄仄平平仄仄韻仄仄平平仄韻仄平平仄仄平平平韻仄仄平平仄仄讀仄平平韻

格三
雙調五十六字，前後段各四句，兩仄韻、兩平韻
馮延巳
玉鈎鸞柱調鸚鵡　　宛轉留春語　雲屏冷落畫堂空　　薄晚春寒無奈　落花風
仄平平仄平平仄仄韻仄仄平平仄韻平平仄仄仄平平平韻仄仄平平平仄讀仄平平韻
褰簾燕子低飛去　　拂鏡塵鸞舞　不知今夜月眉彎　　　誰佩同心雙結　倚闌干
平平仄仄平平仄仄韻仄仄平平仄韻仄平平仄仄平平換平韻平仄平平平仄讀仄平平韻

格四
雙調五十八字，前後段各五句，兩仄韻、三平韻
毛文錫
寶檀金縷鴛鴦枕　　綬帶盤宮錦　夕陽低映小窗明　　南園綠樹語鶯鶯　夢難成
中平中仄平平仄仄韻中仄平平仄韻中平中仄仄平平平韻中平中仄仄平平韻仄平平韻
玉爐香暖頻添注　　　滿地飄輕絮　珠簾不卷度沈煙　　　庭前閒立畫秋千　豔陽天
中平中仄平平仄換仄韻中仄平平仄韻中平中仄仄平平換平韻中平中仄仄平平韻仄平平韻

格五
雙調五十八字，前後段各五句，兩仄韻、三平韻
晁補之
原桑飛盡霜空杳　　霜夜愁難曉　油燈野店怯黃昏　　窮途不減酒杯深　故人心
平平平仄平平仄仄韻平仄平平仄韻平平仄仄仄平平平韻平平仄仄仄平平韻仄平平韻
羊山古道行人少　　也送行人老　一般別語重千金　　明年過我小園林　話如今
平平仄仄平平仄仄韻仄仄平平仄韻仄平仄仄仄平平平韻平平仄仄仄平平韻仄平平韻

格六
雙調五十八字，前後段各五句、五平韻
顧夐
觸簾風送景陽鐘　鴛被繡花重　曉幃初卷冷煙濃　翠勻粉黛好儀容　思嬌慵
仄平平仄仄平平韻平仄仄平平韻仄平平仄仄平平韻仄平仄仄仄平平韻仄平平韻
起來無語理朝妝　　寶匣鏡凝光　綠荷相倚滿池塘　露清枕簟藕花香　恨悠揚
仄平平仄仄平平換韻仄仄仄平平韻仄平平仄仄平平韻仄平仄仄仄平平韻仄平平韻

格七
雙調五十八字，前段五句五平韻，後段五句兩仄韻、三平韻
顧夐
少年豔質勝瓊英　　早晚到三清　蓮冠穩篸細篦橫　飄飄羅袖碧雲輕　畫難成
仄平仄仄仄平平平韻仄仄仄平平韻平平仄仄仄平平韻平平平仄仄平平韻仄平平韻
遲遲少轉腰身裊　　翠靨眉心小　醮壇風急杏枝香　　　此時恨不駕鸞凰　訪劉郎
平平仄仄平平仄仄韻仄仄平平仄韻仄平平仄仄平平換平韻仄平仄仄仄平平韻仄平平韻

