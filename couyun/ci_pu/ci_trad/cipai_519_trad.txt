白雪
雙調九十五字，前段九句五平韻，後段九句四平韻
楊无咎
簷收雨脚　雲乍斂　依然又滿長空　紋蠟焰低　熏爐燼冷　寒衾擁盡重重　隔簾櫳　聽撩亂
平平仄仄句平仄仄讀平平仄仄平平韻平仄仄平句平平仄仄句平平仄仄平平韻仄平平韻仄平仄讀
撲漉青蟲　曉來見　玉樓珠殿　恍若在蟾宮
仄仄平平韻仄平仄讀仄平平仄句仄仄仄平平韻
長愛越水泛舟　藍關立馬　畫圖中　悵望幾多詩思　無句可形容　誰與問　已經三白　或是報年豐
平仄仄仄仄平句平平仄仄句仄平平韻仄仄仄平平仄句平仄仄平平韻平仄仄讀仄平平仄句仄仄仄平平韻
未應真箇　情多老却天公
仄平平仄句平平仄仄平平韻

