錦堂春慢
雙調一百一字，前後段各十句、四平韻
司馬光
紅日遲遲　虛廊影轉　槐陰迤邐西斜　彩筆工夫難狀　晚景煙霞　蝶尚不知春去　漫繞幽砌尋花
中仄平平句平平仄仄句平平中仄平平韻中仄平平中仄句仄仄平平韻中仄平平中仄句中中中仄平平韻
奈猛風過後　縱有殘紅　飛向誰家
仄中平中仄句中仄平平句中仄平平韻
始知青春無價　歎飄零宦路　荏苒年華　今日笙歌藂裏　特地咨嗟　席上青衫濕透　算感舊
中中平中中仄句仄平平仄仄句中仄平平韻中仄中平中仄句中仄平平韻仄仄平平中仄句仄仄中讀
何止琵琶　怎不教人易老　多少離愁　散在天涯
中仄平平韻仄仄平平中仄句中仄平平句仄仄平平韻

格二
雙調一百一字，前後段各十句、四平韻
黃裳
天女多情　梨花翦碎　人間贈與多才　漸覺瑤池瀲灩　粉翅徘徊　回旋不禁風力　背人飛去還來
平仄平平句平平仄仄句平平仄仄平平韻仄仄平平仄仄句仄仄平平韻平仄仄平平仄句仄平平仄平平韻
最是清虛好處　遙度幽香　不掩寒梅
仄仄平平仄仄句平仄平平句仄仄平平韻
歲華多幸呈瑞　泛寒光一樣　仙子樓臺　雖喜朱顏可照　時更相催　細認沙汀鷺下　靜看煙渚潮回
仄平平仄平仄句仄平平仄仄句平仄平平韻平仄平平仄仄句平仄平平韻仄仄平平仄仄句仄平平仄平平韻
為遣青蛾趁拍　鬭獻輕盈　且更傳杯
仄仄平平仄仄句仄仄平平句仄仄平平韻

格三
雙調一百一字，前後段各十句、四平韻
《梅苑》無名氏
臘雪初晴　冰銷凝泮　尋幽閒賞名園　時向長亭登眺　倚遍朱闌　拂面嚴風凍薄　滿階前　霜葉聲乾
仄仄平平句平平仄仄句平平平仄平平韻平仄平平平仄句仄仄平平韻仄仄平平仄仄句仄平平讀平仄平平韻
見小臺深處　數葉江梅　漏泄春權
仄仄平平仄句仄仄平平句仄仄平平韻
百花休恨開晚　奈韶華瞬息　常放教先　非是東君私語　和煦恩偏　欲寄江南音耗　念故人
仄平平仄平仄句仄平平仄仄句平仄平平韻平仄平平平仄句平仄平平韻仄仄平平平仄句仄仄平讀
隔闊雲煙　一枝贈春色　待把金刀　翦倩人傳
仄仄平平韻仄平仄平仄句仄仄平平句仄仄平平韻

格四
雙調九十九字，前後段各十句、四平韻
葛立方
氣應三陽　氛澄六幕　翔烏初上雲端　問朝來何事　喜動門闌　田父占來好歲　星翁說道宜官
仄仄平平句平平仄仄句平平平仄平平韻仄平平平仄句仄仄平平韻平仄平平仄仄句平平仄仄平平韻
擬更憑高望遠　春在煙波　春在晴巒
仄仄平平仄仄句平仄平平句平仄平平韻
歌管雕堂宴喜　任重簾不卷　交護春寒　况金釵整整　玉樹團團　柏葉輕浮重醑　梅枝巧綴新幡
平仄平平仄仄句仄平平仄仄句平仄平平韻仄平平仄仄句仄仄平平韻仄仄平平平仄句平平仄仄平平韻
共祝年年如願　壽過松椿　壽過彭聃
仄仄平平平仄句仄仄平平句仄仄平平韻

格五
雙調九十八字，前後段各十句、四平韻
王夢應
淺幘分秋　凉尊試月　西風未雁猶蟬　看芙蓉影裏　綠鬢年年　日上雲颿壓海　塵清玉馬行天
仄仄平平句平平仄仄句平平仄仄平平韻仄平平仄仄句仄仄平平韻仄仄平平仄仄句平平仄仄平平韻
更煙樓鳳舉　風幙麟遊　錦後珠前
仄平平仄仄句平仄平平句仄仄平平韻
綠陰池館如畫　記春晴藥徑　雨曉芝田　已辦一年笑語　小聚雲邊　舞稱香圍豔錦　歌遲酒落紅船
仄平平仄平仄句仄平平仄仄句仄仄平平韻仄仄仄平仄仄句仄仄平平韻仄仄平平仄仄句平平仄仄平平韻
早群仙醉去　柳掖花扶　似霧非煙
仄平平仄仄句仄仄平平句仄仄平平韻

