倦尋芳
雙調九十六字，前段十一句四仄韻，後段十句五仄韻
王雱
露晞向曉　簾幔風輕　小院閒晝　翠徑鶯來　驚下亂紅鋪繡　倚危闌　登高榭　海棠著雨胭脂透
仄平仄仄句平仄平平句仄仄平仄韻仄仄平平句平仄仄平平仄韻仄平平句平平仄句仄平仄仄平平仄韻
算韶華　又因循過了　清明時候
仄平平句仄平平仄仄句平平平仄韻
倦游燕　風光滿目　好景良辰　誰共攜手　恨被榆錢　買斷兩眉長鬭　憶得高陽人散後　落花流水仍依舊
仄平仄讀平平仄仄句仄仄平平句平仄平仄韻仄仄平平句仄仄仄平平仄韻仄仄平平平仄仄韻仄平平仄平平仄韻
這情懷　對東風　盡成消瘦
仄平平句仄平平句仄平平仄韻

格二
雙調九十七字，前後段各十句、四仄韻
潘元質
獸鐶半掩　鴛甃無塵　庭院瀟灑　樹色沈沈　春盡燕嬌鶯姹　夢草池塘青漸滿　海棠軒檻紅相亞
中平中仄句中仄平平句中中平仄韻中仄中平句中仄仄平平仄韻中仄平平平仄仄句中平中仄平平仄韻
聽簫聲　記秦樓夜約　彩鸞齊跨
仄平平句仄中中中中句中平平仄韻
漸迤邐　更催銀箭　何處貪歡　猶繫驄馬　旋翦燈花　兩點翠眉誰畫　香滅羞回空帳裏　月高猶在重簾下
仄仄仄讀平平中仄句中仄平平句中中中仄韻仄仄平平句中仄仄平平仄韻中仄平平平仄仄句中平平仄平平仄韻
恨疏狂　待歸來　碎揉花打
仄平平句仄中中句仄平平仄韻

