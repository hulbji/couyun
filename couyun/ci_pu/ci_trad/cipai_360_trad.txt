鳳凰閣
雙調六十八字，前後段各六句、四仄韻
柳永
匆匆相見　懊惱恩情太薄　霎時雲雨人拋却　教我行思坐想　肌膚如削　恨只恨　相違舊約
中平平仄句中仄平平仄仄韻中平中仄中平仄韻中仄平平中仄句中中平仄韻仄中仄讀平平仄仄韻
相思成病　那更瀟瀟雨落　斷腸人在闌干角　山遠水遠人遠　音信難托　這滋味　黃昏更惡
中平平仄句中仄平平仄仄韻中平平仄中平仄韻平仄仄中平仄句中仄平仄韻仄中仄讀平平仄仄韻

格二
雙調六十七字，前後段各六句、四仄韻
葉清臣
遍園林綠暗　渾如翠幄　下無一片是花萼　可恨狂風橫雨　忒煞情薄　盡底把　韶華送却
仄平平仄仄句平平仄仄韻仄平仄仄仄平仄韻仄仄平平仄仄句仄仄平仄韻仄仄仄讀平平仄仄韻
楊花無賴　是處穿簾透幕　豈知人意正蕭索　春去也　這般愁　沒處安著　怎奈向　黃昏院落
平平平仄句仄仄平平仄仄韻仄平平仄仄平仄韻平仄仄讀仄平平句仄仄平仄韻仄仄仄讀平平仄仄韻

格三
雙調六十七字，前後段各六句、四仄韻
趙師俠
正薰風初扇　梅黃暑溽　並搖雙槳去程速　那更黃流浩淼　白浪如屋　動歸思　離愁萬斛
仄平平平仄句平平仄仄韻仄平平仄仄平仄韻仄仄平平仄仄句仄仄平仄韻仄平仄讀平平仄仄韻
平生奇觀　頗快江山寓目　日斜雲定晚風熟　白鷺飛來　點破一川明綠　展十幅　瀟湘畫軸
平平平仄句仄仄平平仄仄韻仄平平仄仄平仄韻仄仄平平句仄仄仄平平仄韻仄仄仄讀平平仄仄韻

