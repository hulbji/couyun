早梅芳
雙調八十二字，前後段各九句、五仄韻
周邦彥
繚牆深　叢竹繞　宴席臨清沼　微呈纖履　故隱烘簾自嬉笑　粉香妝暈薄　帶緊腰圍小　看鴻驚鳳翥
中中平句中中仄韻中仄平平仄韻中平中仄句中仄中平仄平仄韻中平平仄仄句中仄平平仄韻仄平平仄仄句
滿座歎輕妙
中仄仄平仄韻
酒醒時　會散了　回首城南道　河陰高轉　露脚斜飛夜將曉　異鄉淹歲月　醉眼迷登眺　路迢迢
仄平平句中仄仄韻中仄平平仄韻平平中仄句仄仄平平仄平仄韻中平平仄仄句中仄平平仄韻仄平平句
恨滿千里草
中中平仄仄韻

格二
雙調八十二字，前後段各九句、五仄韻
李之儀
雪初晴　陡覺寒將變　已報梅梢暖　日邊霜外　迤邐枝條自柔軟　嫩苞勻點綴　綠萼輕裁翦
仄平平句仄仄平平仄韻仄仄平平仄韻仄平平仄句仄仄平平仄平仄韻仄平平仄仄句仄仄平平仄韻
隱深心　未許清香散
仄平平句仄仄平平仄韻
漸融和　開欲遍　密處疑無間　天然標韻　不與群花鬭深淺　夕陽波似動　曲水風猶懶　最銷魂
仄平平句平仄仄韻仄仄平平仄韻平平平仄句仄仄平平仄平仄韻仄平平仄仄句仄仄平平仄韻仄平平句
弄影無人見
仄仄平平仄韻

格三
雙調八十二字，前後段各九句、五仄韻
《梅苑》無名氏
冰惟清　玉惟潤　清潤無風韻　此花風韻　清潤自然傅香粉　故應春意別　不使凡英混　到春前臘後
平平平句仄平仄韻平仄平平仄韻仄平平仄句平仄仄平仄平仄韻仄平平仄仄句仄仄平平仄韻仄平平仄仄句
長是寄芳信
平仄仄平仄韻
此情閒　此意遠　一點縈方寸　風亭水館　解與行人破離恨　廣寒宮未有　姑射山曾認　向雪中月下
仄平平句仄仄仄韻仄仄平平仄韻平平仄仄句仄仄平平仄平仄韻仄平平仄仄句平仄平平仄韻仄仄平仄仄句
吟未盡
平仄仄韻

