南鄉一翦梅
雙調五十四字，前後段各五句，三平韻、一疊韻
虞集
南阜小亭臺　薄有山花取次開　寄語多情熊少府　晴也須來　雨也須來
平仄仄平平韻仄仄平平仄仄平韻仄仄平平平仄仄句平仄平平韻仄仄平平疊
隨意且銜杯　莫惜春衣坐綠苔　若待明朝風雨過　人在天涯　春在天涯
平仄仄平平韻仄仄平平仄仄平韻仄仄平平平仄仄句平仄平平韻平仄平平疊

