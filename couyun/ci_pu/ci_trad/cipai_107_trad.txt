後庭花
雙調四十四字，前後段各四句、四仄韻
毛熙震
輕盈舞妓含芳豔　競妝新臉　步搖珠翠修娥斂　膩鬟雲染
中平中仄平平仄韻仄平平仄韻中中平中平中仄韻仄中平仄韻
歌聲慢發開檀點　繡衫斜掩　時將纖手勻紅臉　笑拈金靨
中平中仄平平仄韻仄平平仄韻中中中中平中仄韻仄中平仄韻

格二
雙調四十六字，前後段各四句、四仄韻
孫光憲
景陽鐘動宮鶯囀　露凉金殿　輕飆吹起瓊花旋　玉葉如翦
仄平平仄平平仄韻仄平平仄韻平平平仄平平仄韻仄仄平仄韻
晚來高閣上　珠簾卷　見墜香千片　修蛾曼臉陪雕輦　後庭新宴
仄平平仄仄讀平平仄韻仄仄平平仄韻平平仄仄平平仄韻仄平平仄韻

格三
雙調四十六字，前後段各四句、四仄韻
孫光憲
石城依舊空江國　故宮春色　七尺青絲芳草碧　絕世難得
仄平平仄平平仄韻仄平平仄韻仄仄平平平仄仄韻仄仄平仄韻
玉英彫落盡　更何人識　野棠如織　只是教人添怨憶　悵望無極
仄平平仄仄讀仄平平仄韻仄平平仄韻仄仄平平平仄仄韻仄仄平仄韻

格四
雙調四十四字，前後段各四句、三仄韻
張先
華燈火樹紅相鬭　往來如晝　橋河水白天清　訝別生星斗
平平仄仄平平仄韻仄平平仄韻平平仄仄平平句仄仄平平仄韻
落梅穠李還依舊　寶釵沽酒　曉蟾殘漏心情　恨雕鞍歸後
仄平平仄平平仄韻仄平平仄韻仄平平仄平平句仄平平平仄韻

