長相思
雙調三十六字，前後段各四句，三平韻、一疊韻
白居易
汴水流　泗水流　流到瓜州古渡頭　吳山點點愁
中中平韻仄中平疊平仄平平仄仄平韻平平仄仄平韻
思悠悠　恨悠悠　恨到歸時方始休　月明人倚樓
仄平平韻中平平疊仄仄平平平仄平韻仄平平仄平韻

格二
雙調三十六字，前段四句三平韻、一疊韻，後段四句三平韻
白居易
深畫眉　淺畫眉　蟬鬢鬅鬙雲滿衣　陽臺行雨回
平仄平韻仄仄平疊平仄平平平仄平韻平平平仄平韻
巫山高　巫山低　暮雨蕭蕭郎不歸　空房獨守時
中平平句中平平韻仄仄平平平仄平韻平平仄仄平韻

格三
雙調三十六字，前後段各四句，三平韻、一疊韻
晏幾道
長相思　長相思　若問相思甚了期　除非相見時
平平平韻平平平疊仄仄平平仄仄平韻平平平仄平韻
長相思　長相思　欲把相思說與誰　淺情人不知
平平平韻平平平疊仄仄平平仄仄平韻仄平平仄平韻

格四
雙調三十六字，前後段各四句、四平韻
歐陽修
蘋滿溪　柳繞堤　相送行人溪水西　回時隴月低
中中平韻仄中平韻平仄平平平仄平韻平平仄仄平韻
煙霏霏　雨淒淒　重倚朱門聽馬嘶　寒鴉相對飛
中中平韻中中平韻平仄平平仄仄平韻平平平仄平韻

格五
雙調三十六字，前段四句三平韻、一疊韻，後段四句三平韻
劉光祖
玉尊凉　玉人凉　若聽離歌須斷腸　休疑成鬢霜
仄平平韻仄平平疊仄仄平平平仄平韻平平平仄平韻
畫橋西　畫橋東　　有淚分明清漲同　如何留醉翁
仄平平句仄平平換韻仄仄平平平仄平韻平平平仄平韻

