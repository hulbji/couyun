湘江靜
雙調一百三字，前段十句五仄韻，後段十一句五仄韻
史達祖
暮草堆青雲浸浦　記匆匆　倦篙曾駐　漁榔四起　沙鷗未落　怕愁沾詩句　碧袖一聲歌　石城怨
中中平中平中仄韻仄平中讀仄平平仄韻平平仄仄句中平仄仄句仄平平平仄韻中仄仄平平句中平仄讀
西風隨去　滄波蕩晚　菰蒲弄秋　還重到　斷魂處
平平平仄韻平平仄仄句平平仄中句平中仄讀仄平仄韻
酒易醒　思正苦　想空山　桂香懸樹　三年夢冷　孤吟意短　屢煙鐘津鼓　屐齒厭登臨　移橙後
仄仄平句平仄仄韻仄平平讀仄平平仄韻平平仄仄句平平仄仄句仄平平平仄韻中仄仄平平句平平仄讀
幾番凉雨　潘郎漸老　風流頓減　閒居未賦
仄平平仄韻平平仄仄句平平仄仄句平平仄仄韻

格二
雙調一百三字，前段十句五仄韻，後段十句四仄韻
《雅詞拾遺》無名氏
畫簾微卷香風逗　正明月　乍圓時候　金盤露冷　玉爐篆燼　漸紅鱗生酒　嬌唱倚繁絃　瓊枝碎
仄平平仄平平仄韻仄平仄讀仄平平仄韻平平仄仄句仄平仄仄句仄平平平仄韻平仄仄平平句平平仄讀
輕回雲袖　風臺焰短　銅壺漏永　人欲醉　夜如晝
平平平仄韻平平仄仄句平平仄仄句平仄仄讀仄平仄韻
因念流年迅景　被浮名　暗孤歡偶　人生大抵　離多會少　便相將白首　何似猛尋芳　都莫問
平仄平平仄仄句仄平平讀仄平平仄韻平平仄仄句平平仄仄句仄平平仄仄韻平仄仄平平句平仄仄讀
積金過斗　歌闌宴闋　雲窗鳳枕　釵橫麝透
仄平平仄韻平平仄仄句平平仄仄句平平仄仄韻

