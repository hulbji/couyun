金字經
單調三十一字，七句五平韻、一叶韻
張可久
水冷溪魚貴　酒香霜蟹肥　環綠亭深掩翠微　梅　落花浮玉杯　山翁醉　笑隨明月歸
中仄平中仄句仄平平仄平韻平仄平平中仄平韻平韻仄平中仄平韻平平仄叶仄平平仄平韻

格二
單調三十二字，七句五平韻、一叶韻
《太平樂府》徐失名
犀箸絲魚膾　象盤冰蔗漿　池閣南風紅藕香　將　紫霞白玉觴　低低唱　唱著道　今夜凉
平仄平平仄句仄平平仄平韻平仄平平平仄平韻平韻仄平仄仄平韻平平仄叶仄仄仄讀平仄平韻

格三
單調三十四字，七句四平韻、兩叶韻
《太平樂府》徐失名
紫燕尋舊壘　翠鴛棲暖沙　一處處　綠楊堪繫馬　他　問前邨　沽酒家　秋千下　粉牆邊　紅杏花
仄仄平仄仄句仄平平仄平韻仄仄仄讀仄平平仄仄叶平韻仄平平讀平仄平韻平平仄叶仄平平讀平仄平韻

