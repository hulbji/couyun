傾杯近
雙調八十四字，前段七句四仄韻，後段八句四仄韻
袁去華
邃館金鋪半掩　簾幕參差影　睡起槐陰轉午　鳥啼人寂靜　殘妝褪粉　松髻敧雲慵不整　盡無言
仄仄平平仄仄句平仄平平仄韻仄仄平平仄仄句仄平平仄仄韻平平仄仄句平仄平平平仄仄韻仄平平讀
手挼裙帶遶花徑
仄平平仄仄平仄韻
酒醒時　夢回處　舊事何堪省　共載尋春　並坐調箏何時更　心情盡日　一似楊花飛無定　未黃昏
仄仄平句仄平仄句仄仄平平仄韻仄仄平平句仄仄平平平平仄韻平平仄仄句仄仄平平平平仄韻仄平平讀
又先愁夜永
仄平平仄仄韻

