惜秋華
雙調九十四字，前段八句五仄韻，後段九句六仄韻
吳文英
思渺西風　悵行蹤　浪逐南飛高雁　怯上翠微　危樓更堪憑晚　蓬萊對起幽雲　澹埜色山容愁卷
仄仄平平句仄平平讀仄仄平平平仄韻中仄仄平句平平仄平平仄韻平平仄仄平平句仄中仄平平中仄韻
清淺　瞰滄波　靜銜秋痕一線
平仄韻仄平平讀仄中平平中仄韻
十載寄吳苑　慣東籬深處　把露黃偷翦　移莫影　照越鏡　意銷香斷　秋娥賦得閒情　倚翠尊
中仄仄平仄韻仄中中中中句仄仄平平仄韻中中仄讀中仄仄句仄平平仄韻平平仄仄平平句仄仄中讀
小眉初展　深勸　待明朝　醉巾重岸
中平平仄韻平仄韻仄平平讀中平中仄韻

格二
雙調九十三字，前段十句四仄韻、一叶韻，後段九句六仄韻
吳文英
路遠仙城　自玉郎去却　芳卿憔悴　錦段鏡空　重鋪步幢新綺　凡花瘦不禁秋　幻膩玉腴紅鮮麗
仄仄平平句仄仄平仄仄句平平平仄韻仄仄仄平句平平仄平平仄韻平平仄仄平平句仄仄仄平平平仄韻
相攜　試新妝乍畢　交扶輕醉
平平叶仄平平仄仄句平平平仄韻
長記斷橋外　驟玉驄過處　千嬌凝睇　昨夢頓醒　依約舊時眉翠　愁邊暮合碧雲　倩唱入　六ㄠ聲裏
平仄仄平仄韻仄仄平仄仄句平平平仄韻仄仄仄平句平仄仄平平仄韻平平仄仄仄平句仄仄仄讀仄平平仄韻
風起　舞斜陽　闌干十二
平仄韻仄平平讀平平仄仄韻

格三
雙調九十三字，前段八句四仄韻，後段九句六仄韻
吳文英
細響殘蛩　傍燈前　似說深秋懷抱　怕上翠微　傷心亂煙殘照　西湖鏡掩塵沙　翳曉影　秦鬟雲擾
仄仄平平句仄平平讀仄仄平平平仄韻仄仄仄平句平平仄平平仄韻平平仄仄平平句仄仄仄讀平平平仄韻
新鴻　喚淒凉　漸入紅萸烏帽
平平句仄平平讀仄仄平平平仄韻
江上故人老　視東籬秀色　依然娟好　晚夢趁　鄰杵斷　乍將愁到　秋孃淚濕黃昏　又滿城
平仄仄平仄韻仄平平仄仄句平平平仄韻仄仄仄讀平仄仄句仄平平仄韻平平仄仄平平句仄仄平讀
雨輕風小　閒了　看芙蓉　畫船多少
仄平平仄韻平仄韻仄平平讀仄平平仄韻

格四
雙調九十三字，前段十句四仄韻，後段九句六仄韻
吳文英
數日西風　打秋林棗熟　還催人去　瓜果夜深　斜河擬看星度　匆匆便倒離尊　悵遇合　雲銷萍聚
仄仄平平句仄平平仄仄句平平平仄韻平仄仄平句平平仄平平仄韻平平仄仄平平句仄仄仄讀平平平仄韻
留連　有殘蟬韻晚　時歌金縷
平平句仄平平仄仄句平平平仄韻
綠水暫如許　奈南牆冷落　竹煙槐雨　此去杜曲　已近紫霄尺五　扁舟夜宿吳江　正水佩霓裳無數
仄仄仄平仄韻仄平平仄仄句仄平平仄韻仄仄仄仄句仄仄仄平仄仄韻平平仄仄平平句仄仄仄平平平仄韻
眉嫵　問別來　解相思否
平仄韻仄仄平讀仄平平仄韻

格五
雙調九十三字，前段九句四仄韻，後段九句六仄韻
吳文英
露罥蛛絲　小樓陰墮月　秋驚華鬢　宮漏未央　當時鈿釵遺恨　人間夢隔西風　算天上　年華一瞬
仄仄平平句仄平平仄仄句平平平仄韻平仄仄平句平平仄平平仄韻平平仄仄平平句仄平仄讀平平仄仄韻
相逢　縱相疏　勝却巫陽無準
平平句仄平平讀仄仄平平平仄韻
何處動凉訊　聽露井梧桐　楚騷成韻　彩雲斷　翠羽散　此情難問　銀河萬古秋聲　但望中
平仄仄平仄韻仄仄仄平平句仄平平仄韻仄平仄讀仄仄仄句仄平平仄韻平平仄仄平平句仄仄平讀
婺星清潤　輕俊　度金針　漫牽方寸
仄平平仄韻平仄韻仄平平讀仄平平仄韻

