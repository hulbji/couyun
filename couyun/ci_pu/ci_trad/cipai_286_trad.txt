二色宮桃
雙調五十六字，前後段各四句、三仄韻
《梅苑》無名氏
鏤玉香葩酥點萼　正萬木　園林蕭索　惟有一枝雪裏開　江南信　更憑誰托
仄仄平平平仄仄韻仄仄仄讀平平平仄韻平仄仄平仄仄平句平平仄讀仄平平仄韻
前年記賞登高閣　歎年來　舊歡如昨　聽取樂天一句云　花開處　且須行樂
平平仄仄平平仄韻仄平平讀仄平平仄韻仄仄仄平仄仄平句平平仄讀仄平平仄韻

