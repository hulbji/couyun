御街行
雙調七十六字，前後段各七句、四仄韻
柳永
燔柴煙斷星河曙　寶輦回天步　端門羽衛簇雕闌　六樂舜韶先舉　鶴書飛下　雞竿高聳　恩露均寰宇
中平中仄平平仄韻中仄平平仄韻中平中仄仄平平句中仄中平中仄韻中平中仄句中平中仄句中仄平平仄韻
赤霜袍爛飄香霧　喜色成春煦　九儀三事仰天顏　八彩旋生眉宇　椿齡無盡　蘿圖有慶　常作乾坤主
中平中仄平平仄韻中仄平平仄韻中平中仄仄平平句中仄中平中仄韻中平中仄句中平中仄句中仄平平仄韻

格二
雙調七十六字，前段六句四仄韻，後段七句四仄韻
柳永
前時小飲春庭院　悔放笙歌散　歸來中夜酒醺醺　惹起舊愁無限　雖看墜樓換馬　爭奈不是鴛幃伴
平平仄仄平平仄韻仄仄平平仄韻平平平仄仄平平句仄仄仄平平仄韻平仄仄平仄仄句平仄仄仄平平仄韻
朦朧暗想如花面　欲夢還驚斷　和衣擁被不成眠　一枕萬回千轉　惟有畫梁　新來雙燕　徹曙聞長歎
平平仄仄平平仄韻仄仄平平仄韻平平仄仄仄平平句仄仄仄平平仄韻平仄仄平句平平平仄句仄仄平平仄韻

格三
雙調七十七字，前後段各七句、四仄韻
張先
夭非花豔輕非霧　來夜半　天明去　來如春夢不多時　去似朝雲何處　乳雞棲燕　落星沈月
平平平仄平平仄韻平仄仄讀平平仄韻平平平仄仄平平句仄仄平平平仄韻仄平平仄句仄平平仄句
紞紞城頭鼓
仄仄平平仄韻
參差漸辨西池樹　珠閣斜開戶　綠苔深徑少人行　苔上屐痕無數　遺香餘粉　剩衾閒枕　天把多情賦
平平仄仄平平仄韻平仄平平仄韻仄平平仄仄平平句平仄仄平平仄韻平平平仄句仄平平仄句平仄平平仄韻

格四
雙調七十八字，前後段各七句、四仄韻
范仲淹
紛紛墮葉飄香砌　夜寂靜　寒聲碎　真珠簾卷玉樓空　天澹銀河垂地　年年今夜　月華如練
平平仄仄平平仄韻中中仄讀平中仄韻平平平仄仄平平句平仄平平平仄韻平平平仄句仄平平仄句
長是人千里
平仄平平仄韻
愁腸已斷無由醉　酒未到　先成淚　殘燈明滅枕頭敧　諳盡孤眠滋味　都來此事　眉間心上
平平仄仄平平仄韻仄中仄讀平平仄韻平平平仄仄平平句平仄平平平仄韻平平仄仄句平平平仄句
無計相回避
平仄平平仄韻

格五
雙調八十一字，前後段各七句、四仄韻
高觀國
香波半窣深深院　正日上　花陰淺　青絲不動玉鈎閒　看翠額　輕籠葱蒨　鶯聲似隔　篆煙微度
平平仄仄平平仄韻仄仄仄讀平平仄韻平平仄仄仄平平句平仄仄讀平平平仄韻平平仄仄句仄平平仄句
愛橫影　參差滿
仄平仄讀平平仄韻
那回低掛朱闌畔　念悶損　無人卷　窺春偷倚不勝情　彷佛見　如花嬌面　纖柔緩揭　瞥然飛去
仄平平仄平平仄韻仄仄仄讀平平仄韻平平平仄仄平平句仄仄仄讀平平平仄韻平平仄仄句仄平平仄句
不似春風燕
仄仄平平仄韻

格六
雙調八十字，前後段各七句、四仄韻
《古今詞話》無名氏
霜風漸緊寒侵被　聽孤雁　聲嘹唳　一聲聲送一聲悲　雲淡碧天如水　披衣起告　雁兒略住
平平仄仄平平仄韻仄平仄讀平平仄韻仄平平仄仄平平句平仄仄平平仄韻平平仄仄句仄平仄仄句
聽我些兒事
仄仄平平仄韻
塔兒南畔城兒裏　第三箇　橋兒外　瀕河西岸小紅橋　門外梧桐雕砌　請教且與　低聲飛過
仄平平仄平平仄韻仄平仄讀平平仄韻平平平仄仄平平句平仄平平平仄韻仄平仄仄句平平平仄句
那裏有　人人無寐
仄仄仄讀平平平仄韻

