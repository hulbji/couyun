玉女迎春慢
雙調九十五字，前段九句六仄韻，後段九句五仄韻
彭元遜
纔入新年　逢人日　拂拂淡煙無雨　葉底嬌禽自語　小啄幽香還吐　東風辛苦　便怕有　踏青人誤
平仄平平句平平仄讀仄仄仄平平仄韻仄仄平平仄仄韻仄仄平平平仄韻平平平仄韻仄仄仄讀仄平平仄韻
清明寒食　消得渡江　黃翠千縷
平平平仄句平仄仄平句平仄平仄韻
看臨小帖宜春　填輕暈濕　碧花生霧　為說釵頭裊裊　繫著輕盈不住　問郎留否　似昨夜　教成鸚鵡
平平仄仄平平句平平仄仄句仄平平仄韻仄仄平平仄仄句仄仄平平仄仄韻仄平平仄韻仄仄仄讀仄平平仄韻
走馬章臺　憶得畫眉歸去
仄仄平平句仄仄仄平平仄韻

