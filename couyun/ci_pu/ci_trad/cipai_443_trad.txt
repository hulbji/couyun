迷仙引
雙調八十三字，前段十句四仄韻，後段七句五仄韻
柳永
纔過笄年　初綰雲鬟　便學歌舞　席上尊前　王孫隨分相許　算等閒　酬一笑　便千金慵覷
平仄平平句平仄平平句仄仄平仄韻仄仄平平句平平平仄平仄韻仄仄平讀平仄仄句仄平平平仄韻
常只恐蕣華　容易偷換　光陰虛度
平仄仄仄平句平仄平仄句平平平仄韻
已受君恩顧　好與花為主　萬里丹霄　何妨攜手同歸去　永棄却　煙花伴侶　免教人見妾　朝雲暮雨
仄仄平平仄韻仄仄平平仄韻仄仄平平句平平平仄平平仄韻仄仄仄讀平平仄仄韻仄平平仄仄句平平仄仄韻

格二
雙調一百二十二字，前段十六句九仄韻，後段十句八仄韻
《古今詞話》無名氏
春陰霽　岸柳參差　裊金絲細　畫閣晝眠鶯喚起　煙光媚　燕燕雙高　引愁人如醉　慵緩步
平平仄韻仄仄平平句仄平平仄韻仄仄仄平平仄仄韻平平仄韻仄仄平平句仄平平平仄韻平仄仄句
眉斂金鋪倚　佳景易失　懊惱韶光改　花空委　忍厭厭地　施朱粉　臨鸞鏡　膩香銷減摧桃李
平仄平平仄韻平仄仄仄句仄仄平平仄句平平仄韻仄平平仄韻平平仄句平平仄句仄平平仄平平仄韻
獨自箇凝睇　暮雲暗　遙山翠　天色無情　四遠低垂淡如水　離恨托　征雁寄　旋嬌波　暗落相思淚
仄仄仄平仄韻仄平仄句平平仄韻平仄平平句仄仄平平仄平仄韻平仄仄讀平仄仄韻仄平平讀仄仄平平仄韻
妝如洗　向高樓　日日春風裏　悔憑闌　芳草人千里
平平仄韻仄平平讀仄仄平平仄韻仄平平讀平仄平平仄韻

