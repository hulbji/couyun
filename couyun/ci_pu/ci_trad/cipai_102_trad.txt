霜天曉角
雙調四十三字，前段四句三仄韻，後段五句四仄韻
林逋
冰清霜潔　昨夜梅花發　甚處玉龍三弄　聲搖動　枝頭月
中平中仄韻中中平中仄韻中仄中平中仄句中中仄讀中中仄韻
夢絕　金獸熱　曉寒蘭燼滅　更卷珠簾清賞　且莫掃　階前雪
中仄韻中仄仄韻中中中中仄韻中仄中平中仄句中中仄讀中中仄韻

格二
雙調四十三字，前後段各四句、三仄韻
辛棄疾
吳頭楚尾　一棹人千里　休說舊愁新恨　長亭樹　今如此
平平仄仄韻仄仄平平仄韻平仄仄平平仄句平平仄讀平平仄韻
宦途吾倦矣　玉人留我醉　明日落花寒食　得且住　為佳耳
中中平中仄韻仄平平仄仄韻平仄仄平平仄句仄仄仄讀平平仄韻

格三
雙調四十三字，前後段各四句、四仄韻
趙師俠
雨餘風勁　霧重千山暝　茅屋寒林相映　分明是　畫圖景
仄平平仄韻仄仄平平仄韻平仄平平平仄韻平平仄讀仄平仄韻
去程何日定　天遠長安近　喚起新愁無盡　全沒箇　故園信
仄平平仄仄韻平仄平平仄韻仄仄平平平仄韻平仄仄讀仄平仄韻

格四
雙調四十三字，前段五句、後段六句，各四仄韻、一疊韻
葛長庚
五羊安在　城市何曾改　十萬人家闤闠　東亦海　西亦海
仄平平仄韻平仄平平仄韻仄仄平平平仄韻平仄仄韻平仄仄疊
歲歲　蒲澗會　地接蓬萊界　老樹知他一劫　千山外　萬山外
仄仄韻平仄仄韻仄仄平平仄韻仄仄平平仄仄句平平仄韻仄平仄疊

格五
雙調四十四字，前後段各四句、三仄韻
程垓
幾夜瑣窗揭　素蟾光似雪　恰恨照人欹枕　紗櫥爽　簟紋滑
中中中中仄韻仄中平中仄韻仄仄仄平平仄句平平仄讀仄平仄韻
迤邐篆香裛　好懷誰共說　若是知人風味　來分付　半牀月
平中中中仄韻中中平中仄韻仄仄平平平仄句平平仄讀仄平仄韻

格六
雙調四十四字，前段四句三仄韻，後段五句四仄韻
吳文英
香莓幽徑滑　縈繞秋曲折　簾額紅搖波影　魚驚墜　暗吹沫
平平平仄仄韻平仄平仄仄韻平仄平平平仄句平平仄讀仄平仄韻
浪闊　輕棹撥　武陵曾話別　一點煙紅春小　桃花夢　半林月
仄仄韻平仄仄韻仄平平仄仄韻仄仄平平平仄句平平仄讀仄平仄韻

格七
雙調四十三字，前後段各四句、三平韻
黃機
玉粲冰寒　月痕侵畫闌　客裏安愁無地　為徙倚　到更殘
中仄平平韻中平中仄平韻中仄中平中仄句中中仄讀仄平平韻
問花花不言　嗅香香欲闌　消得箇溫存處　三六曲　翠屏間
中中中中平韻中中平仄平韻中仄中平中仄句中仄仄讀仄平平韻

格八
雙調四十三字，前段四句三平韻，後段五句四平韻
蔣捷
人影窗紗　是誰來折花　折則從他折去　知折去　向誰家
平仄平平韻仄平平仄平韻仄仄平平仄仄句平仄仄讀仄平平韻
簷牙　枝最佳　折時高折些　說與折花人道　須插向　鬢邊斜
平平韻平仄平韻仄平平仄平韻仄仄仄平平仄句平仄仄讀仄平平韻

格九
雙調四十四字，前後段各四句、兩平韻
趙長卿
閣兒幽靜處　圍爐面小窗　好似鬭頭兒坐　梅煙炷　返魂香
仄平平仄仄句平平仄仄平韻仄仄仄平平仄句平平仄讀仄平平韻
對火怯夜冷　猛飲消漏長　飲罷且收拾睡　斜月照　滿林霜
仄仄仄仄仄句仄仄平仄平韻仄仄仄平仄仄句平仄仄讀仄平平韻

