山亭宴
雙調一百二字，前後段各八句、五仄韻
張先
宴亭永晝喧簫鼓　倚青空　畫闌紅柱　玉瑩紫微人　藹和氣　春融日煦　故宮池館舊樓臺　約風月
仄平仄仄平平仄韻仄平平讀仄平平仄韻仄仄仄平平句仄平仄讀平平仄仄韻仄平平仄仄平平句仄平仄讀
今宵何處　湖水動鮮衣　競拾翠　湖邊路
平平平仄韻平仄仄平平句仄仄仄讀平平仄韻
落花蕩漾愁空樹　曉山靜　數聲杜宇　天意送芳菲　正黯淡　疏煙短雨　新歡寧似舊歡長　此會散
仄平仄仄平平仄韻仄平仄讀仄平仄仄韻平仄仄平平句仄仄仄讀平平仄仄韻平平平仄仄平平句仄仄仄讀
幾時還聚　試為挹飛雲　問解寄　相思否
仄平平仄韻仄仄仄平平句仄仄仄讀平平仄韻

