遶池遊慢
雙調一百四字，前後段各十句、四平韻
韓淲
荷花好處　是紅酣落照　翠藹餘凉　繞郭從前無此樂　空浮動　山影林篁　幾度薰風晚　留望眼
平平仄仄句仄平平仄仄句仄仄平平韻仄仄平平平仄仄句平平仄讀平仄平平韻仄仄平平仄句平仄仄讀
立盡濠梁　誰知好事　初移畫舫　特地相將
仄仄平平韻平平仄仄句平平仄仄句仄仄平平韻
驚起雙飛屬玉　縈小楫衝岸　猶帶生香　莫問西湖西畔路　但九里　松下侯王　且舉觴寄興
平仄平平仄仄句平仄仄平仄句平仄平平韻仄仄平平平仄仄句仄仄仄讀平仄平平韻仄仄平仄仄句
看閒人　來伴吟章　寸折柄枝　蓬分蓮實　徒繫柔腸
仄平平讀平仄平平韻仄仄仄平句平平平仄句平仄平平韻

