徵招
雙調九十五字，前段九句五仄韻，後段八句五仄韻
趙以夫
玉壺凍裂琅玕折　駸駸逼人衣袂　暖絮漲空飛　失前山橫翠　欲低還又起　似妝點　滿園春意
仄平中仄平平仄句平平仄平平仄韻中仄仄平平句仄中平平仄韻中平平仄仄韻仄平仄讀中平平仄韻
記憶當時　剡中情味　一溪雲水
仄仄平平句仄平平仄句仄平平仄韻
天際絕人行　高吟處　依稀灞橋鄰里　更翦翦梅花　落雲階月砌　化工真解事　強勾引　老來詩思
中仄仄平平句平平仄讀平平仄平平仄韻仄仄仄平平句仄平平中仄韻中平平仄仄韻中中仄讀仄平平仄韻
楚天暮　驛使不來　悵曲闌頻倚
中平仄讀仄仄中平句仄仄平平仄韻

格二
雙調九十五字，前段九句四仄韻，後段八句四仄韻
張炎
可憐張緒門前柳　相看頓非年少　三徑已荒凉　更如今懷抱　薄游渾是感　滿煙水　東風殘照
仄平平仄平平仄句平平仄平平仄韻平仄仄平平句仄平平平仄韻仄平平仄仄句仄平仄讀平平平仄韻
古調誰彈　古音誰賞　歲華空老
仄仄平平句仄平平仄句仄平平仄韻
京洛染緇塵　悠然意　獨對南山一笑　只在此山中　甚相逢不早　瘦吟心共苦　知幾度　翦燈窗小
平仄仄平平句平平仄讀仄仄平平仄仄韻仄仄仄平平句仄平平仄仄韻仄平平仄仄句平仄仄讀仄平平仄韻
何時更　聽雨巴山　賦草池春曉
平平仄讀仄仄平平句仄仄平平仄韻

格三
雙調九十五字，前段九句四仄韻，後段八句四仄韻
彭元遜
人間無欠秋風處　偏到霜根月杪　細雨船篷　日夜風波未了　忽潮生海立　又天闊江清欲曉
平平平仄平平仄句平仄平平仄仄韻仄仄平平句仄仄平平仄仄韻仄平平仄仄句仄平仄平平仄仄韻
孤迥幽深　激揚悲壯　浮沈浩渺
平仄平平句仄平平仄句平平仄仄韻
行路古來難　貂裘敝　匹馬關山人老　錦字未成　寒到君邊書到　料倚門回首　更兒女　燈前歡笑
平仄仄平平句平平仄讀仄仄平平平仄韻仄仄仄平句平仄平平平仄韻仄仄平平仄句仄平仄讀平平平仄韻
早斟酌　萬里封侯　怕鏡霜催照
仄平仄讀仄仄平平句仄仄平平仄韻

