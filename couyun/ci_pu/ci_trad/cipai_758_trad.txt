杜韋娘
雙調一百九字，前段九句四仄韻，後段十句五仄韻
杜安世
暮春天氣　鶯兒燕子忙如織　間嫩葉　枝亞青梅小　乍遍水　新萍圓碧　初牡丹謝了　秋千搭起
中平平仄句平平仄仄平平仄韻仄仄仄讀平仄平平仄句仄仄仄讀平平平仄韻中中中仄仄句平平仄仄句
垂楊暗鎖深深陌　暖風輕　盡日閒把　榆錢亂擲
平平仄仄平平仄韻仄平平句仄仄平仄讀平平仄仄韻
恨寂寂　芳容衰減　頓攲玳枕困無力　為少年　狂蕩恩情薄　尚未有　歸來消息　想當初鳳侶鴛儔
中仄仄韻平平平仄句仄平仄仄仄平仄韻仄仄中讀平仄平平仄句仄仄仄讀平平平仄韻仄平平仄仄平平句
喚作平生　更不輕離拆　倚朱扉　淚眼滴損　紅綃數尺
仄仄平平句仄仄平平仄韻仄平平句仄仄仄仄讀平平仄仄韻

格二
雙調一百九字，前後段各十句、五仄韻
《樂府雅詞》無名氏
華堂深院　霜籠月彩生寒暈　度翠幄　風觸梅香噴　漸歲晚　春光將近　惹離恨萬種　多情易感
平平平仄句平平仄仄平平仄韻仄仄仄讀平仄平平仄韻仄仄仄讀平平平仄韻仄平仄仄仄句平平仄仄句
歡難聚少愁成陣　擁紅爐　鳳枕慵敧　銀燈挑盡
平平仄仄平平仄韻仄平平句仄仄平平句平平平仄韻
當此際　爭忍前期後約　度歲無憑準　對好景　空積相思恨　但自覺　懨懨方寸　擬蠻箋象管
平仄仄句平仄平平仄仄句仄仄平平仄韻仄仄仄讀平仄平平仄韻仄仄仄讀平平平仄韻仄平平仄仄句
丹青好手　寫出寄與伊教信　儘千工萬巧　惟有心期難問
平平仄仄句仄仄仄仄平平仄韻仄平平仄仄句平仄平平平仄韻

