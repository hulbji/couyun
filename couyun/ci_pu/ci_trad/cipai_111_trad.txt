一落索
雙調四十四字，前後段各四句、三仄韻
《梅苑》無名氏
臘後東風微透　越梅時候　一枝芳信到江南　來報先春秀
仄仄平平平仄韻仄平平仄韻仄平平仄仄平平句平仄平平仄韻
宿醉頻拈輕嗅　堪醒殘酒　笛聲容易莫相催　留待纖纖手
仄仄平平平仄韻平平平仄韻仄平平仄仄平平句平仄平平仄韻

格二
雙調四十五字，前後段各四句、三仄韻
呂渭老
宮錦裁書寄遠　意長辭短　香蘭泣露雨催蓮　暑氣昏池館
平仄平平仄仄韻仄平平仄韻平平仄仄仄平平句仄仄平平仄韻
向晚小園行遍　石榴紅滿　花花葉葉盡成雙　渾似我　梁間燕
仄仄仄平平仄韻仄平平仄韻平平仄仄仄平平句平仄仄讀平平仄韻

格三
雙調四十六字，前後段各四句、三仄韻
毛滂
月下花前風畔　此情不淺　欲留風月守花枝　却不道　而今遠
中中中中中仄韻中平中仄韻仄平中仄仄平平句中中仄讀平平仄韻
牆外鷺飛沙晚　煙斜雨短　青山祇管一重重　向東下　遮人眼
中仄仄平中仄韻中平中仄韻中平中仄仄平平句中中仄讀平平仄韻

格四
雙調四十七字，前後段各四句、三仄韻
張先
來時露浥衣香潤　彩絛垂鬢　卷簾還喜月相親　把酒與　花相近
平中中中平中仄韻仄平平仄韻仄平平仄仄平平句仄仄仄讀平平仄韻
西去陽關休問　未歌先恨　玉峰山下水長流　流水盡　情無盡
平仄平平平仄韻仄平平仄韻仄平平仄仄平平句平仄仄讀平平仄韻

格五
雙調四十八字，前後段各四句、三仄韻
秦觀
楊花終日飛舞　奈久長難駐　海潮雖是暫時來　却有箇　堪憑處
中中平中平仄韻仄仄平平仄韻仄平平仄仄平平句仄仄仄讀平平仄韻
紫府碧雲為路　好相將歸去　肯如薄幸五更風　不解與　花為主
仄仄仄平平仄韻仄平平平仄韻仄平仄仄仄平平句仄仄仄讀平平仄韻

格六
雙調四十八字，前後段各四句、三仄韻
嚴仁
清曉鶯啼紅樹　又一雙飛去　日高花氣撲人來　獨自箇　傷春無緒
平仄平平平仄韻仄仄平平仄韻仄平平仄仄平平句仄仄仄讀平平平仄韻
別後暗寬金縷　倩誰傳語　一春不忍上高樓　為怕見　分攜處
仄仄仄平平仄韻仄平平仄韻仄平仄仄仄平平句仄仄仄讀平平仄韻

格七
雙調四十九字，前後段各四句、三仄韻
陳鳳儀
蜀江春色濃如霧　擁雙旌歸去　海棠也似別君難　一點點　啼紅雨
仄平平仄平平仄韻仄平平平仄韻仄平仄仄仄平平句仄仄仄讀平平仄韻
此去馬蹄何處　向沙堤新路　禁林賜宴賞花時　還憶著　西樓否
仄仄仄平平仄韻仄平平平仄韻仄平仄仄仄平平句平仄仄讀平平仄韻

格八
雙調五十字，前後段各四句、三仄韻
歐陽修
紅紗未曉黃鸝語　蕙爐消殘炷　錦屏羅幕護春寒　昨夜裏　三更雨
平中中中平中仄韻仄平平中仄韻仄平平仄仄平平句仄仄仄讀平平仄韻
繡簾閒倚吹輕絮　斂眉山無緒　看花拭淚向歸鴻　問來處　逢郎否
仄平平仄平平仄韻仄中平平仄韻平平仄仄仄平平句仄中仄讀平平仄韻

