更漏子
雙調四十六字，前段六句兩仄韻、兩平韻，後段六句三仄韻、兩平韻
溫庭筠
玉爐香　紅燭淚　　偏照畫堂秋思　眉翠薄　鬢雲殘　　夜長衾枕寒
中中平句中中仄仄韻中仄中平平仄韻中中仄句仄平平平韻中平中仄平韻
梧桐樹　　　三更雨　不道離情正苦　一葉葉　一聲聲　　　空階滴到明
平中仄換仄韻中中仄韻中仄中平中仄韻中中仄句仄平平換平韻中平中仄平韻

格二
雙調四十六字，前後段各六句，兩仄韻、兩平韻
韋莊
鐘鼓寒　樓閣暝　　月照古桐金井　深院閉　小庭空　　落花香露紅
平仄平句平仄仄仄韻仄仄仄平平仄韻平仄仄句仄平平平韻仄平平仄平韻
煙柳重　春霧薄　　　燈背水窗高閣　閒倚戶　暗沾衣　　　待郎郎不歸
中中中句平仄仄換仄韻平仄仄平平仄韻平仄仄句仄平平換平韻仄平平仄平韻

格三
雙調四十六字，前後段各六句，兩仄韻、兩平韻
賀鑄
上東門　門外柳　　贈別每煩纖手　一葉落　幾番秋　　江南獨倚樓
仄平平句平仄仄仄韻仄仄仄平平仄韻仄仄仄句仄平平平韻平平仄仄平韻
曲闌干　凝竚久　　薄暮更堪搔首　無際恨　見閒愁　　侵尋天盡頭
仄平平句平仄仄仄韻仄仄仄平平仄韻平仄仄句仄平平平韻平平平仄平韻

格四
雙調四十五字，前段六句兩仄韻、兩平韻，後段六句三仄韻、兩平韻
歐陽炯
玉闌干　金甃井　　月照碧梧桐影　獨自箇　立多時　　露華濃濕衣
仄平平句平仄仄仄韻仄仄仄平平仄韻仄仄仄句仄平平平韻仄平平仄平韻
一晌　　　凝情望　待得不成模樣　雖尀耐　又尋思　　怎生嗔得伊
仄仄換仄韻平平仄韻仄仄仄平平仄韻平仄仄句仄平平平韻仄平平仄平韻

格五
雙調四十六字，前段六句兩仄韻、兩平韻，後段六句四平韻
孫光憲
掌中珠　心上氣　　愛惜豈將容易　花下月　枕前人　　此生誰更親
仄平平句平仄仄仄韻仄仄仄平平仄韻平仄仄句仄平平平韻仄平平仄平韻
交頸語　合歡身　便同比目金鱗　連繡枕　卧紅茵　霜天似暖春
平仄仄句仄平平韻仄平仄仄平平韻平仄仄句仄平平韻平平仄仄平韻

格六
雙調四十五字，前後段各六句，兩仄韻、兩平韻
《天機餘錦》無名氏
解語花　斷腸草　　諳盡風流煩惱　合歡少　別離多　　此情無奈何
仄仄平句仄平仄仄韻平仄平平平仄韻仄平仄句仄平平平韻仄平平仄平韻
帳前燈　窗間月　　　記得那時節　繡被剩　畫屏空　　　如今在夢中
仄平平句平平仄換仄韻仄仄仄平仄韻仄仄仄句仄平平換平韻平平仄仄平韻

格七
雙調四十九字，前段四句三平韻，後段五句四平韻
歐陽炯
三十六宮秋夜永　露華點滴高梧　丁丁玉漏咽銅壺　明月上金鋪
平仄仄平平仄仄句仄平仄仄平平韻平平仄仄仄平平韻平仄仄平平韻
紅線毯　博山爐　香風暗觸流蘇　羊車一去長青蕪　鏡塵鸞綵孤
平仄仄句仄平平韻平平仄仄平平韻平平仄仄仄平平韻仄平平仄平韻

格八
雙調一百四字，前後段各十句，五平韻
杜安世
遙遠途程　算萬水千山　路入神京　暖日春郊　綠柳紅杏　香逕舞燕流鶯　客館悄悄閒庭　堪惹舊恨深
平仄平平韻仄仄仄平平句仄仄平平韻仄仄平平讀仄仄平仄句平仄仄仄平平韻仄仄仄仄平平句平仄仄仄平韻
有多少馳驅　驀嶺涉水　枉廢身心
仄平仄平平句仄仄仄仄句仄仄平平韻
思想厚利高名　漫惹得憂煩　枉度浮生　幸有青松　白雲深洞　清閒且樂昇平　長是宦遊羈思
平仄仄仄平平韻仄仄仄平平句仄仄平平韻仄仄平平讀仄平平仄句平平仄仄平平韻平仄仄平平仄句
別離淚滿襟　望江鄉蹤跡　舊遊題書　尚自分明
仄平仄仄平韻仄平平平仄句仄平平平句仄仄平平韻

