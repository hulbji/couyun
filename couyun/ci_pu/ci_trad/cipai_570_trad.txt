八節長歡
雙調九十八字，前段九句五平韻，後段八句五平韻
毛滂
名滿人間　記黃金殿　舊試清閒　才高鸚鵡賦　風凜惠文冠　波濤何處試蛟鰐　到白頭　猶守溪山
中仄平平韻仄平平仄句仄仄平平韻平平中中仄句平仄仄平平韻平平平仄仄平中句仄中平讀中仄平平韻
且做龔黃樣度　留與人看
仄仄平平仄仄句中仄平平韻
桃溪柳曲陰圓　離唱斷　旌旗却卷春還　襦袴寄餘溫　雙石畔　惟聞吏膽長寒　詩翁去　誰細繞
平平仄仄平平韻平仄仄讀平平仄仄平平韻平仄仄平平句平中仄讀中平仄仄平平韻平中仄句中仄中讀
屈曲闌干　從今後　南來幽夢　應隨月度雲端
仄仄平平韻平平仄讀平平平仄句平中仄仄平平韻

格二
雙調九十九字，前段九句五平韻，後段八句五平韻
毛滂
澤國秋深　繡楹天近　坐久魂清　溪山繞尊酒　雲霧浥衣襟　餘霞孤雁送鄉愁　寄寒閨　一點離心
仄仄平平韻仄平平仄句仄仄平平韻平平仄平仄句平仄仄平平韻平平平仄仄平平句仄平平讀仄仄平平韻
杜陵老　兩峰秀處　短髮疏巾
仄平仄讀仄平仄仄句仄仄平平韻
佳人為折寒英　羅袖濕　真珠露冷鈿金　幽豔為誰妍　東籬下　却教醉倒淵明　君但飲　莫覷他
平平仄仄平平韻平仄仄讀平平仄仄平平韻平仄仄平平句平平仄讀仄平仄仄平平韻平仄仄句仄仄平讀
落日蕪城　從教夜　龍山明月　端的更解留人
仄仄平平韻平平仄讀平平平仄句平仄仄仄平平韻

