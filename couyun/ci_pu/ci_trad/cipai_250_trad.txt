杏花天
雙調五十四字，前後段各四句、四仄韻
朱敦儒
淺春庭院東風曉　細雨打　鴛鴦寒悄　花尖望見秋千了　無路踏青鬭草
中中中中平中仄韻中中中讀中平中仄韻中平中仄平平仄韻平仄中平中仄韻
人別後　碧雲信杳　對好景　愁多歡少　等他燕子傳音耗　紅杏開還未到
中中仄讀中平中仄韻中中中讀中平中仄韻中中中中平中仄韻中仄中平中仄韻

格二
雙調五十五字，前後段各四句、四仄韻
侯寘
寶釵整鬢雙鸞鬭　睡纔醒　薰風襟袖　彩絲皓腕宜清晝　更艾虎　衫兒新就
仄平仄仄平平仄韻仄平仄讀平平平仄韻仄平仄仄平平仄韻仄仄仄讀平平平仄韻
玉杯共飲菖蒲酒　願耐夏　宜春厮守　榴花故意紅添皺　映得人來越瘦
仄平仄仄平平仄韻仄仄仄讀平平平仄韻平平仄仄平平仄韻仄仄平平仄仄韻

格三
雙調五十六字，前後段各四句、四仄韻
盧炳
鏤冰翦玉工夫費　做六出　飛花亂墜　舞風情態誰相似　算祇有　江梅可比
仄平仄仄平平仄韻仄仄仄讀平平仄仄韻仄平平仄平平仄韻仄仄仄讀平平仄仄韻
極目處　瓊瑤萬里　海天闊　清寒似水　從教高卷珠簾起　看三白　豐年瑞氣
仄仄仄讀平平仄仄韻仄平仄讀平平仄仄韻平平平仄平平仄韻仄平仄讀平平仄仄韻

