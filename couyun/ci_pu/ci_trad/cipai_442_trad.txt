長壽樂
雙調八十三字，前段八句五仄韻，後段七句四仄韻
柳永
尤紅殢翠　近日來　陡把狂心牽繫　羅綺叢中　笙歌筵上　有箇人人可意　解嚴妝　巧笑姿姿
平平仄仄韻仄仄平讀仄仄平平平仄韻平仄平平句平平平仄句仄仄平平仄仄韻仄平平讀仄仄平平句
別成嬌媚　知幾度　密約秦樓盡醉
仄平平仄韻平仄仄讀仄仄平平仄仄韻
仍攜手　眷戀香衾繡被　情漸美　算好把　夕雨朝雲相繼　便是仙禁春深　御爐香裊　臨軒親試對
平平仄句仄仄平平仄仄韻平仄仄韻仄仄仄讀仄仄平平平仄韻仄仄平仄平平句仄平平仄句平平平仄仄韻

格二
雙調一百十三字，前段十一句五仄韻，後段十句五仄韻
柳永
繁紅嫩翠　豔陽景　妝點神州明媚　是處樓臺　朱門院落　絃管新聲騰沸　恣遊人　無限馳驟
平平仄仄韻仄平仄讀平仄平平平仄韻仄仄平平句平平仄仄句平仄平平平仄韻仄平平讀平仄平仄句
驕馬如流水　競尋芳選勝　歸來向晚　起通衢近遠　香塵細細
平仄平平仄韻仄平平仄仄句平平仄仄句仄平平仄仄句平平仄仄韻
太平世　少年時　忍把韶光輕棄　况有紅妝　吳娃楚豔　一笑千金何啻　向尊前　舞袖飄雪
仄平仄韻仄平平讀仄仄平平平仄韻仄仄平平句平平仄仄句仄仄平平平仄韻仄平平讀仄仄平仄句
歌響行雲止　願長繩　且把飛烏繫住　好從容痛飲　誰能惜醉
平仄平平仄韻仄平平讀仄仄平平仄仄句仄平平仄仄句平平仄仄韻

