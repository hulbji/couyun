玉蝴蝶
雙調四十一字，前段四句四平韻，後段四句三平韻
溫庭筠
秋風淒切傷離　行客未歸時　塞外草先衰　江南雁到遲
平平平仄平平韻中中中中平韻仄仄仄平平韻平平仄仄平韻
芙蓉彫嫩臉　楊柳墮新眉　搖落使人悲　斷腸誰得知
平平平仄仄句平仄仄平平韻平仄仄平平韻仄平平仄平韻

格二
雙調四十二字，前段五句四平韻，後段五句兩仄韻、三平韻
孫光憲
春欲盡　景仍長　　滿園花正黃　粉翅兩悠揚　翩翩過短牆
平仄仄句仄平平平韻仄平平仄平韻仄仄仄平平韻平平仄仄平韻
鮮飆暖　　牽遊伴　飛去立殘陽　　無語對蕭孃　舞衫沈麝香
平平仄仄韻平平仄韻平仄仄平平平韻平仄仄平平韻仄平平仄平韻

格三
雙調九十九字，前段十句五平韻，後段十一句六平韻
柳永
望處雨收雲斷　憑闌悄悄　目送秋光　晚景蕭疏　堪動宋玉悲凉　水風清　蘋花漸老　月露冷
中仄中平中仄句中中中仄句中仄平平韻中仄平平句中仄中仄平平韻中平中讀中平中仄句中中仄讀
梧葉飄黃　遣情傷　故人何在　煙水茫茫
中仄平平韻仄平平韻中平中仄句中仄平平韻
難忘　文期酒會　幾辜風月　屢變星霜　海闊山遙　未知何處是瀟湘　念雙燕　難憑遠信　指暮天
中平韻中平中仄句中平中仄句中仄平平韻仄仄平平句中平中仄仄平平韻仄中中讀中平中仄句中中中讀
空識歸航　黯相望　斷鴻聲裏　立盡斜陽
中仄平平韻仄平平韻中平中仄句中仄平平韻

格四
雙調九十九字，前段十句五平韻，後段十一句六平韻
柳永
是處小街斜巷　爛遊花館　連醉瑤卮　選得芳容端麗　冠絕吳姬　絳脣輕　笑歌盡雅　蓮步穩
仄仄仄平平仄句仄平平仄句平仄平平韻仄仄平平平仄句仄仄平平韻仄平平讀仄平仄仄句平仄仄讀
舉措皆奇　出屏幃　倚風情態　約素腰肢
仄仄平平韻仄平平韻仄平平仄句仄仄平平韻
當時　綺羅叢裏　知名雖久　識面何遲　見了千花萬柳　比並不如伊　未同歡　寸心暗許　欲話別
平平韻仄平平仄句平平平仄句仄仄平平韻仄仄平平仄仄句仄仄仄平平韻仄平平讀仄平仄仄句仄仄仄讀
纖手重攜　結前期　美人才子　合是相知
平仄平平韻仄平平韻仄平平仄句仄仄平平韻

格五
雙調九十八字，前段十句五平韻，後段十一句六平韻
李之儀
坐久燈花開盡　暗驚風葉　初報霜寒　冉冉年華催暮　顏色非丹　攪回腸　蛩吟似織　留恨意
仄仄平平平仄句仄平平仄句平仄平平韻仄仄平平平仄句平仄平平韻仄平平讀平平仄仄句平仄仄讀
月彩如攤　慘無歡　篆煙縈素　空轉雕盤
仄仄平平韻仄平平韻仄平平仄句平仄平平韻
何難　別來幾日　信沉魚鳥　情滿關山　依約耳邊常記　巧語綿蠻　聚愁窠　蜂房未密　傾淚眼
平平韻仄平仄仄句仄平平仄句平仄平平韻平仄仄平平仄句仄仄平平韻仄平平讀平平仄仄句平仄仄讀
海水猶慳　掩萸關　漸移銀漢　低泛簾顏
仄仄平平韻仄平平韻仄平平仄句平仄平平韻

格六
雙調九十九字，前後段各十句、五平韻
張炎
留得一團和氣　此花開盡　春已歸圓　虛白窗深　恍訝碧落星懸　颺芳叢　低翻雪羽　凝素豔
平仄仄平平仄句仄平平仄句平仄平平韻平仄平平句仄仄仄仄平平韻仄平平讀平平仄仄句平仄仄讀
爭簇冰蟬　向西園　幾回錯認　明月秋千
平仄平平韻仄平平韻仄平仄仄句平仄平平韻
欲覓生香何處　盈盈一水　空對娟娟　待折歸來　倩誰偷解玉連環　試結取　鴛鴦錦帶　好移傍
仄仄平平平仄句平平仄仄句平仄平平韻仄仄平平句仄平平仄仄平平韻仄仄仄讀平平仄仄句仄平仄讀
鸚鵡珠簾　晚階前　落梅無數　因甚啼鵑
平仄平平韻仄平平韻仄平平仄句平仄平平韻

格七
雙調九十九字，前段十句五平韻，後段十一句六平韻
辛棄疾
貴賤偶然　渾似隨風簾幕　籬落飛花　空使兒曹馬上　羞面頻遮　向空江　誰捐玉佩　寄離恨
仄仄仄平句平仄平平平仄句平仄平平韻平仄平平仄仄句平仄平平韻仄平平讀平平仄仄句仄平仄讀
應折疏麻　暮雲多　佳人何處　數盡歸鴉
平仄平平韻仄平平韻平平平仄句仄仄平平韻
儂家　生涯蠟屐　功名破甑　交友摶沙　往日曾論　淵明似勝卧龍些　算從來　人生行樂　休便說
平平韻平平仄仄句平平仄仄句平仄平平韻仄仄平平句平平仄仄仄平平韻仄平平讀平平平仄句平仄仄讀
日飲亡何　快斟呵　裁詩未穩　得酒良佳
仄仄平平韻仄平平韻平平仄仄句仄仄平平韻

