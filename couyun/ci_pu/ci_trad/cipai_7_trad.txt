囉嗊曲
單調二十字，四句兩平韻
劉采春
不喜秦淮水　生憎江上船　載兒夫婿去　經歲又經年
仄中中中仄句中中中中平韻中平平仄仄句中仄仄平平韻

格二
單調二十字，四句三平韻
劉采春
昨夜黑風寒　牽船浦裏安　潮來打纜斷　搖櫓始知難
仄仄仄平平韻平平仄仄平韻平平仄仄仄句平仄仄平平韻

格三
單調二十八字，四句三平韻
劉采春
閒向江頭採白蘋　常隨女伴賽江神　眾中不敢分明語　暗擲金錢卜遠人
平仄平平仄仄平韻平平仄仄仄平平韻仄平仄仄平平仄句仄仄平平仄仄平韻

