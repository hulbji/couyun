尉遲杯
雙調一百五字，前段八句六仄韻，後段九句六仄韻
柳永
寵嘉麗　算九衢紅粉皆難比　天然嫩臉修蛾　不假施朱描翠　盈盈秋水　恣雅態　欲語先嬌媚
中平仄韻仄中中中仄中中仄韻平平仄仄平平句中中中中平仄韻平平中仄韻中中仄讀中中中中仄韻
每相逄　月夕花朝　自有憐才深意
仄平平讀仄仄平平句仄中平中平仄韻
綢繆鳳枕鴛被　深深處　瓊枝玉樹相倚　困極歡餘　芙蓉帳暖　別是惱人情味　風流事　難逢雙美
平中仄仄平仄韻平平仄讀平平仄中平仄韻仄仄平平句平平仄仄句中仄中平中仄韻平平中讀平平中仄韻
况已斷　香雲為盟誓　且相將　盡意平生　未肯輕分連理
仄中仄讀中中中中仄韻仄平平讀仄仄平平句仄中中中平仄韻

格二
雙調一百五字，前段八句六仄韻，後段九句五仄韻
《梅苑》無名氏
歲雲暮　歎光陰苒苒能幾許　江梅尚怯餘寒　長安信音猶阻　春風無據　憑闌久　欲去還凝竚
仄平仄韻仄平平仄仄平仄仄韻平平仄仄平平句平平仄平平仄韻平平平仄韻平平仄讀仄仄平平仄韻
憶溪邊　月夜徘徊　暗香疏影庭戶
仄平平讀仄仄平平句仄平平仄平仄韻
朝來凍解霜消　南枝上　香英數點微露　把酒看花　無言有淚　還是那時情緒　花依舊　晨妝何處
平平仄仄平平句平平仄讀平平仄仄平仄韻仄仄平平句平平仄仄句平仄仄平平仄韻平平仄讀平平平仄韻
漫贏得　花前愁千縷　儘高樓　畫角頻吹　任教紛紛飛素
仄平仄讀平平平平仄韻仄平平讀仄仄平平句仄平平平平仄韻

格三
雙調一百五字，前段十句六仄韻，後段十句八仄韻
賀鑄
勝游地　信東吳絕景饒佳麗　平湖底　見層嵐　凉月下　聞清吹　人如穠李　泛衿袂　香潤蘋風起
仄平仄韻仄平平仄仄平平仄韻平平仄句仄平平句平仄仄句平平仄韻平平平仄韻仄平仄讀平仄平平仄韻
喜凌波　素襪逢迎　領略當歌深意
仄平平讀仄仄平平句仄仄平平平仄韻
鄂君被　雙鴛綺　垂楊蔭　夷猶畫舲相檥　寶瑟絃調　明珠佩委　回首碧雲千里　歸鴻後　芳音誰寄
仄平仄韻平平仄韻平平仄讀平平仄平平仄韻仄仄平平句平平仄仄韻平仄仄平平仄韻平平仄讀平平平仄韻
念懷繫　青鬢今無幾　枉分將　鏡裏華年　付與樓前流水
仄平仄讀平仄平平仄韻仄平平讀仄仄平平句仄仄平平平仄韻

格四
雙調一百五字，前段八句五仄韻，後段八句四仄韻
周邦彥
隋堤路　漸日晚　密靄生深樹　陰陰淡月籠沙　還宿河橋深處　無情畫舸　都不管　煙波隔前浦
平平仄韻仄仄仄讀仄仄平平仄韻平平仄仄平平句平仄平平平仄韻平平仄仄句平仄仄讀平平仄平仄韻
等行人　醉擁重衾　載將離恨歸去
仄平平讀仄仄平平句仄平平仄平仄韻
因思舊客京華　長偎傍　疏林小檻歡聚　冶葉倡條俱相識　仍慣見　珠歌翠舞　如今向　漁邨水驛
平平仄仄平平句平平仄讀平平仄仄平仄韻仄仄平平平平仄句平仄仄讀平平仄仄韻平平仄讀平平仄仄句
夜如歲　焚香獨自語　有何人　念我無聊　夢魂凝想鴛侶
仄平仄讀平平仄仄仄韻仄平平讀仄仄平平句仄平平仄平仄韻

格五
雙調一百六字，前段八句六仄韻，後段十句六仄韻
万俟咏
碎雲薄　向碧玉枝上　綴萬萼　如將汞粉勻開　疑使柏麝熏却　雪魄未應若　况天賦　標豔仍綽約
仄平仄韻仄仄仄平仄讀仄仄仄韻平平仄仄平平句平仄仄仄平仄韻仄仄仄平仄韻仄平仄讀平仄平仄仄韻
當暄風皎日佳處　戲蝶遊蜂粘著
平平平仄仄平仄句仄仄平平平仄韻
重重繡帟珠箔　障濃豔霏霏　異香漠漠　見說徐妃　當年嫁了　信任玉鈿零落　無言自啼露蕭索
平平仄仄平仄韻仄平仄平平句仄平仄仄韻仄仄平平句平平仄仄句仄仄仄平平仄韻平平仄平仄平仄韻
夜深待　月上闌干角　廣寒宮　要與姮娥　素妝一夜相覺
仄平仄讀仄仄平平仄韻仄平平讀仄仄平平句仄平仄仄平仄韻

格六
雙調一百四字，前段八句五仄韻，後段九句四仄韻
陳允平
長亭路　望渭北　漠漠春天樹　殷勤別酒重斟　明日相思何處　晴絲颺暖　芳草外　斜陽自南浦
平平仄韻仄仄仄讀仄仄平平仄韻平平仄仄平平句平仄平平平仄韻平平仄仄句平仄仄讀平平仄平仄韻
望孤帆　影接天涯　一江潮帶愁去
仄平平讀仄仄平平句仄平平仄平仄韻
回首杜若汀洲　歎泛梗飄萍　乍散還聚　滿徑殘紅春歸後　猶有楊花亂舞　悵金徽　梁塵暗鎖
平仄仄仄平平句仄仄仄平平句仄仄平仄韻仄仄平平平平仄句平仄平平仄仄韻仄平平讀平平仄仄句
算誰是　知音堪共語　盡天涯　夢斷東風　綵雲鸞鳳無侶
仄平仄讀平平平仄仄韻仄平平讀仄仄平平句仄平平仄平仄韻

格七
雙調一百六字，前段八句五平韻，後段九句五平韻
晁補之
去年時　正愁絕　過却紅杏飛　沈吟杏子青時　追悔負好花枝　今年又春到　傍小闌　日日數花期
仄平平韻仄平仄讀仄仄平仄平韻平平仄仄平平句平仄仄仄平平韻平平仄平仄句仄仄平讀仄仄仄平平韻
花有信　人却無憑　故教芳意遲遲
平仄仄讀平仄平平句仄平平仄平平韻
及至待得融怡　未攀條拈蕊　又歎春歸　怎得春如天不老　更教花與月相隨　都將命　拌與酬花
仄仄仄仄平平韻仄平平平仄句仄仄平平韻仄仄平平平仄仄句仄平平仄仄平平韻平平仄讀平仄平平句
似峴山　落日客猶迷　儘歸路　拍手攔街　笑人沈醉如泥
仄仄平讀仄仄仄平平韻仄平仄讀仄仄平平句仄平平仄平平韻

