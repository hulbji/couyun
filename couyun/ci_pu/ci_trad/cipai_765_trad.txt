疏影
雙調一百十字，前段十句五仄韻，後段十句四仄韻
姜夔
苔枝綴玉　有翠禽小小　枝上同宿　客裏相逢　籬角黃昏　無言自倚修竹　昭君不慣龍沙遠
中平仄仄韻仄中平仄仄句中中平仄韻中仄平平句中仄平平句中中中中平仄韻中平中仄平平仄句
但暗憶　江南江北　想佩環　月夜歸來　化作此花幽獨
中中中讀中平平仄韻仄中平讀中仄平平句中仄中平平仄韻
猶記深宮舊事　那人正睡裏　飛近蛾綠　莫似春風　不管盈盈　早與安排金屋　還教一片隨波去
平仄平平仄仄句仄中中仄仄句平仄平仄韻仄仄平平句中仄平平句中仄中平中仄韻中平中仄平平仄句
又却怨　玉龍哀曲　等恁時　重覓幽香　已入小窗橫幅
中中仄讀中平平仄韻仄中中讀中仄平平句中仄仄平平仄韻

格二
雙調一百十字，前段九句五仄韻，後段十句四仄韻
張炎
柳黃未結　放嫩晴　銷盡斷橋殘雪　隔水人家　渾是花陰　曾醉好春時節　輕車幾度新堤曉
仄平仄仄韻仄仄平讀平仄仄平平仄韻仄仄平平句平仄平平句平仄仄平平仄韻平平仄仄平平仄句
想如今　燕鶯猶說　縱豔游　得似當年　早是舊情都別
仄平平讀仄平平仄韻仄仄平讀仄仄平平句仄仄仄平平仄韻
重到翻疑夢醒　弄泉試照影　驚見華髮　却笑歸來　石老雲荒　身世飄然一葉　閉門約住青山色
平仄平平仄仄句仄平仄仄仄句平仄平仄韻仄仄平平句仄仄平平句平仄平平仄仄韻仄平仄仄平平仄句
自容與　吟窗清絕　怕夜寒吹到梅花　休卷半簾明月
仄平仄讀平平平仄韻仄仄平平仄平平句平仄仄平平仄韻

格三
雙調一百十字，前後段各十句、四仄韻
陳允平
千峰玉立　送孤雲伴我　羅邨清宿　拂曉憑虛　春碧生寒　衣單瘦倚筇竹　東風不解吹愁醒
平平仄仄句仄平平仄仄句平平平仄韻仄仄平平句平仄平平句平平仄仄平仄韻平平仄仄平平仄句
但芳草　溪城南北　認霧鬟　遙鎖修顰　眉嫵為誰愁獨
仄平仄讀平平平仄韻仄仄平讀平仄平平句平仄仄平平仄韻
江上輕鷗似識　背昭亭兩兩　飛破晴淥　一片蒼煙　隔斷家山　夢繞石窗蘿屋　相看不厭朝還暮
平仄平平仄仄句仄平平仄仄句平仄平仄韻仄仄平平句仄仄平平句仄仄仄平平仄韻平平仄仄平平仄句
算幾度　赤闌干曲　待倩詩　收拾歸來　寫作卧遊屏幅
仄仄仄讀仄平平仄韻仄仄平讀平仄平平句仄仄仄平平仄韻

格四
雙調一百十字，前段十句四仄韻，後段十句五仄韻
張炎
雪空四野　照歸心萬里　千峰獨立　身與天遊　一洗襟懷　海鏡倒湧秋白　相逢懶問盈虧事
仄平仄仄句仄平平仄仄句平平仄仄韻平仄平平句仄仄平平句仄仄仄仄平仄韻平平仄仄平平仄句
但脈脈　此情何極　是幾番　飛蓋追隨　桂底露衣香濕
仄仄仄讀仄平平仄韻仄仄平讀平仄平平句仄仄仄平平仄韻
閒款樓臺夜色　料水光未許　人世先得　影裏分明　認得山河　一笑亂山橫碧　乾坤許大須容我
平仄平平仄仄韻仄仄平仄仄句平仄平仄韻仄仄平平句仄仄平平句仄仄仄平平仄韻平平仄仄平平仄句
渾忘了　醉鄉猶客　待倩誰　招下清風　共結歲寒三益
平平仄讀仄平平仄韻仄仄平讀平仄平平句仄仄仄平平仄韻

格五
雙調一百十字，前段十一句五仄韻，後段十句四仄韻
張翥
山陰賦客　怪幾番睡起　窗影生白　縹緲仙姝　飛下瑤臺　淡泞東風顏色　微霜恰護朦朧月
平平仄仄韻仄仄平仄仄句平仄平仄韻仄仄平平句平仄平平句仄仄平平平仄韻平平仄仄平平仄句
更想像　暝煙低隔　恨翠禽啼處　驚殘一夜　夢雲無跡
仄仄仄讀仄平平仄韻仄仄平平仄句平平仄仄句仄平平仄韻
惟有龍煤解染　數枝入畫裏　如印溪碧　老樹枯苔　玉暈冰圍　滿幅寒香狼藉　墨池雪嶺春長好
平仄平平仄仄句仄平仄仄仄句平仄平仄韻仄仄平平句仄仄平平句仄仄平平平仄韻仄平仄仄平平仄句
悄不管　小樓橫笛　怕有人　誤認寒花　欲點曉來妝額
仄仄仄讀仄平平仄韻仄仄平讀仄仄平平句仄仄仄平平仄韻

