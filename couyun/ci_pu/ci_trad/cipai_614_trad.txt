念奴嬌
雙調一百字，前後段各十句、四仄韻
蘇軾
憑空眺遠　見長空萬里　雲無留跡　桂魄飛來光射處　冷浸一天秋碧　玉宇瓊樓　乘鸞來去
中平中仄句仄中平中仄句中中平仄韻中仄中平平仄仄句中仄中平平仄韻中仄平平句中平中仄句
人在清凉國　江山如畫　望中煙樹歷歷
中仄平平仄韻中平平仄句仄平平仄中仄韻
我醉拍手狂歌　舉杯邀月　對影成三客　起舞徘徊風露下　今夕不知何夕　便欲乘風　翻然歸去
中仄中仄平平句中平中仄句中中平平仄韻中仄中平平仄仄句中仄中平平仄韻中仄平平句中平中仄句
何用騎鵬翼　水晶宮裏　一聲吹斷橫笛
中仄平平仄韻中平平仄句中平平仄平仄韻

格二
雙調一百字，前段九句四仄韻，後段十句四仄韻
蘇軾
大江東去　浪淘盡　千古風流人物　故壘西邊　人道是　三國周郎赤壁　亂石穿空　驚濤拍岸
仄平平仄句仄平仄讀平仄平平平仄韻仄仄平平句平仄仄讀平仄平平仄仄韻仄仄平平句平平仄仄句
卷起千堆雪　江山如畫　一時多少豪傑
仄仄平平仄韻平平平仄句仄平平仄平仄韻
遙想公瑾當年　小喬初嫁了　雄姿英發　羽扇綸巾　談笑處　檣艣灰飛煙滅　故國神游　多情應笑我
平仄平仄平平句仄平平仄仄句平平平仄韻仄仄平平句平仄仄讀平仄平平平仄韻仄仄平平句平平仄仄仄句
早生華髮　人間如寄　一尊還酹江月
仄平平仄韻平平平仄句仄平平仄平仄韻

格三
雙調一百字，前後段各十句、四仄韻
姜夔
五湖舊約　問經年底事　長負清景　暝入西山　漸喚我　一葉夷猶乘興　倦網都收　歸禽時度
仄平仄仄句仄平平仄仄句平仄平仄韻仄仄平平句仄仄仄讀仄仄平平平仄韻仄仄平平句平平平仄句
月上汀洲冷　中流容與　畫橈不點清鏡
仄仄平平仄韻平平平仄句仄平仄仄平仄韻
誰解喚起湘靈　煙鬟霧鬢　理哀絃鴻陣　玉麈清談　歎坐客　多少風流名勝　暗柳蕭蕭　飛螢冉冉
平仄仄仄平平句平平仄仄句仄平平平仄韻仄仄平平句仄仄仄讀平仄平平平仄韻仄仄平平句平平仄仄句
夜久知秋信　鱸魚應好　舊家樂事誰省
仄仄平平仄韻平平平仄句仄平仄仄平仄韻

格四
雙調一百字，前段十句四仄韻，後段十一句五仄韻
姜夔
鬧紅一舸　記來時　嘗與鴛鴦為侶　三十六陂人未到　水佩風裳無數　翠葉吹凉　玉容消酒
仄平仄仄句仄平平句平仄平平平仄韻平仄仄平平仄仄句仄仄平平平仄韻仄仄平平句仄平平仄句
更灑菰蒲雨　嫣然搖動　冷香飛上詩句
仄仄平平仄韻平平平仄句仄平平仄平仄韻
日暮　青蓋亭亭　情人不見　爭忍凌波去　只恐舞衣容易落　愁入西風南浦　高柳垂陰　老魚吹浪
仄仄韻平仄平平句平平仄仄句平仄平平仄韻仄仄仄平平仄仄句平仄平平平仄韻平仄平平句仄平平仄句
留我花間住　田田多少　幾回沙際歸路
平仄平平仄韻平平平仄句仄平平仄平仄韻

格五
雙調一百字，前段九句五仄韻，後段十句四仄韻
張炎
行行且止　把乾坤　收入篷窗深裏　星散白鷗三四點　數筆橫塘秋意　岸嘴沖波　籬根受月
平平仄仄韻仄平平讀平仄平平平仄韻平仄仄平平仄仄句仄仄平平平仄韻仄仄平平句平平仄仄句
野徑通邨市　疏風迎面　濕衣原是空翠
仄仄平平仄韻平平平仄句仄平平仄平仄韻
堪歎敲雪門荒　爭棋墅冷　苦竹鳴山鬼　縱使如今猶有晉　無復清遊如此　落日黃沙　遠天雲淡
平仄平仄平平句平平仄仄句仄仄平平仄韻仄仄平平平仄仄句平仄平平平仄韻仄仄平平句仄平平仄句
弄影蘆花外　幾時歸去　翦取一半煙水
仄仄平平仄韻仄平平仄句仄仄仄仄平仄韻

格六
雙調一百字，前段十句五仄韻，後段十一句五仄韻
張炎
長流萬里　與沈沈滄海　平分一水　孤白爭流蟾不沒　影落潛蛟騰起　瑩玉懸秋　綠房迎曉
平平仄仄韻仄平平平仄句平平仄仄韻平仄平平平仄仄句仄仄平平平仄韻仄仄平平句仄平平仄句
樓觀光凝洗　紫簫聲裊　四檐吹下清氣
平仄平平仄韻仄平平仄句仄平平仄平仄韻
遙睇　浪擊空明　古愁休問　消長盈虛理　風入蘆花歌忽斷　知有漁舟閒檥　露已沾衣　漚猶棲草
平仄韻仄仄平平句仄平平仄句平仄平平仄韻平仄平平平仄仄句平仄平平平仄韻仄仄平平句平平平仄句
一片瀟湘意　人方酣夢　長翁元自如此
仄仄平平仄韻平平平仄句平平平仄平仄韻

格七
雙調一百一字，前後段各十句、四仄韻
張輯
嫩凉生曉　怪得今朝　湖上秋風無跡　古寺桂香山色外　腸斷幽叢金碧　驟雨俄來　蒼煙不見
仄平平仄句仄仄平平句平仄平平平仄韻仄仄仄平平仄仄句平仄平平平仄韻仄仄平平句平平仄仄句
苔徑孤吟屐　繫船高柳　晚蟬嘶破愁寂
平仄平平仄韻仄平平仄句仄平平仄平仄韻
且約攜酒高歌　與鷗相好　分坐漁磯石　算只藕花知我意　猶把紅芳留客　樓閣空濛　管絃清潤
仄仄平仄平平句仄平平仄句平仄平平仄韻仄仄仄平平仄仄句平仄平平平仄韻平仄平平句仄平平仄句
一水盈盈隔　不如休去　月懸良夜千尺
仄仄平平仄韻仄平平仄句仄平平仄平仄韻

格八
雙調一百二字，前後段各十句、四仄韻
趙長卿
銀蟾光滿　弄餘輝　冷浸江梅無力　緩引柔條浮素蕊　橫在閒窗虛壁　染紙揮毫　粉塗墨暈
平平平仄句仄平平讀仄仄平平平仄韻仄仄平平平仄仄句平仄平平平仄韻仄仄平平句仄平仄仄句
不似今端的　天然造化　別是一般　清瘦蹤跡
仄仄平平仄韻平平仄仄句仄仄仄平句平仄平仄韻
今夜翠葆堂深　夢回風定　因月才相識　先自離愁　那更被　曉角殘更催逼　曙色將分　輕陰移盡
平仄仄仄平平句仄平平仄句平仄平平仄韻平仄平平句仄仄仄讀仄仄平平平仄韻仄仄平平句平平平仄句
過眼難尋覓　江南圖上　畫工應為描得
仄仄平平仄韻平平平仄句仄平平仄平仄韻

格九
雙調一百字，前後段各十句、四平韻
陳允平
漢江露冷　是誰將瑤瑟　彈向雲中　一曲清泠聲漸杳　月高人在珠宮　暈額黃輕　塗腮粉豔
中平中仄句仄平平平仄句中中平平韻中仄平平平仄仄句中中平仄平平韻中仄平平句中平中仄句
羅帶織青葱　天香吹散　佩環猶自丁東
中仄仄平平韻中平平仄句中中中仄平平韻
回首杜若汀洲　金鈿玉鏡　何日得相逢　獨立飄飄煙浪遠　羅襪羞濺春紅　渺渺予懷　迢迢良夜
平中中仄平平句平平中仄句中仄仄平平韻中仄平平平仄仄句中仄平仄平平韻中仄平平句中平中仄句
三十六陂風　九嶷何處　斷雲飛度千峰
中仄仄平平韻中平平仄句仄平中仄平平韻

格十
雙調一百字，前後段各十句、四平韻
張元幹
吳淞初冷　記垂虹南望　殘日西沈　秋入青冥三萬頃　蟾影吞盡湖陰　玉斧為誰　冰輪如許
平平平仄句仄平平平仄句平仄平平韻平仄平平平仄仄句平仄平仄平平韻仄仄平平句平平平仄句
宮闕想寒深　人間奇觀　古今豪士悲吟
平仄仄平平韻平平平仄句仄平平仄平平韻
蒼髯丹頰仙翁　淮山風露底　曾賦幽尋　老去專城仍好客　時擁歌吹登臨　坐揖龍江　舉杯相屬
平平平仄平平句平平平仄仄句平仄平平韻仄仄平平平仄仄句平仄平仄平平韻仄仄平平句仄平平仄句
桂子落波心　一聲猿嘯　醉來虛籟千林
仄仄仄平平韻仄平平仄句仄平平仄平平韻

格十一
雙調一百字，前段十句四平韻，後段十句五平韻
葉夢得
故山漸近　念淵明歸意　蕭然誰論　歸去來兮　秋已老　松菊三徑猶存　稚子歡迎　飄飄風袂
仄平仄仄句仄平平平仄句平平平平韻平仄平平句平仄仄讀平仄平仄平平韻仄仄平平句平平平仄句
依約舊衡門　琴書蕭散　更欣有酒盈尊
平仄仄平平韻平平平仄句仄平仄仄平平韻
惆悵萍梗無根　天涯行已遍　空負田園　去矣何之　窗戶小　容膝聊倚南軒　倦鳥知還　晚雲遙映
平仄平仄平平韻平平平仄仄句平仄平平韻仄仄平平句平仄仄讀平仄平仄平平韻仄仄平平句仄平平仄句
山氣欲黃昏　此中真意　故應欲辨忘言
平仄仄平平韻仄平平仄句仄平仄仄平平韻

格十二
雙調一百字，前段九句五平韻，後段十句六平韻
曹勛
半陰未雨　洞房深　門掩清潤芳晨　古鼎金爐　煙細細　飛起一縷輕雲　羅綺嬌春　爭攏翠袖
仄平仄仄句仄平平讀平仄平仄平平韻仄仄平平句平仄仄讀平仄仄仄平平韻平仄平平韻平平仄仄句
笑語惹蘭芬　歌筵初罷　最宜斗帳黃昏
仄仄仄平平韻平平平仄句仄平仄仄平平韻
樓上念遠佳人　心隨沈水　學蘭灺俱焚　事與人非　爭似此　些子香氣常存　記得臨分　羅巾餘贈
平仄仄仄平平韻平平平仄句仄平仄平平韻仄仄平平句平仄仄讀平仄平仄平平韻仄仄平平韻平平平仄句
盡日把濃熏　一回開看　一回腸斷重聞
仄仄仄平平韻仄平平仄句仄平平仄平平韻

