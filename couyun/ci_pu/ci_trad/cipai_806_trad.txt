寶鼎現
三段一百五十七字，前一段九句四仄韻，後兩段各八句，五仄韻
康與之
夕陽西下　暮靄紅隘　香風羅綺　乘夜景　華燈爭放　濃焰燒空連錦砌　覩皓月　浸嚴城如晝
中平中仄句仄仄平中句平平平仄韻平仄仄讀平平平仄句平仄平平平仄仄韻仄中仄讀仄平平中仄句
花影寒籠絳蕊　漸掩映　芙蕖萬頃　迤邐齊開秋水
中仄平平仄仄韻仄仄中讀中中中中句中仄平平平仄韻
太守無限行歌意　擁麾幢　光動金翠　傾萬井　歌臺舞榭　瞻望朱輪駢鼓吹　控寶馬　耀貔貅千騎
仄仄中仄平平仄韻仄平平讀中仄平仄韻平仄仄讀平平中仄句平仄平平平仄仄韻仄中仄讀仄平平中仄句
銀燭交光數里　似爛簇　寒星萬點　引入蓬壺影裏
中仄平平仄仄韻仄仄中讀平平仄仄句中仄平平中仄韻
來伴宴閣多才　環豔粉　瑤簪珠履　恐看看　丹詔歸春　宸游燕侍　便趁早　占通宵醉　莫放笙歌起
平仄仄仄平平句平仄仄讀平平平仄韻仄平平讀平仄平平句平平仄仄韻仄中仄讀仄平平仄韻仄仄平平仄韻
任畫角　吹徹寒梅　月落西樓十二
仄仄中讀中中中中句中中平平中仄韻

格二
三段一百五十五字，前段九句五仄韻，中段八句五仄韻，後段九句六仄韻
趙長卿
囂塵盡埽　碧落輝騰　元宵三五　更漏永　遲遲停鼓　天上人間當此遇　正年少　盡香車寶馬
平平仄仄句仄仄平平句平平平仄韻平仄仄讀平平平仄韻平仄平平平仄仄韻仄平仄讀仄平平仄仄句
次第追隨士女　看往來　巷陌連甍　簇起星毬無數
仄仄平平仄仄韻仄仄平讀仄仄平平句仄仄平平平仄韻
政簡物阜清閒處　聽笙歌　鼎沸頻舉　燈焰暖　庭幃高下　紅影相交知幾戶　恣歡笑　道今宵景色
仄仄仄仄平平仄韻仄平平讀仄仄平仄韻平仄仄讀平平平仄句平仄平平平仄仄韻仄平仄讀仄平平仄仄句
勝却前時幾度　細算來　皇都此夕　消得喧傳今古
仄仄平平仄仄韻仄仄平讀平平仄仄句平仄平平平仄韻
綺席成行　爐噴裊　沈檀輕縷　覩遨遊綵仗　疑是神仙伴侶　欲飛去　恨難留住　漸到蓬瀛步
仄仄平平句平仄仄讀平平平仄韻仄平平仄仄句平仄平平仄仄韻仄平仄韻仄平平仄韻仄仄平平仄韻
願永逢　恁時恁節　且與風光為主
仄仄平讀仄平仄仄句仄仄平平平仄韻

格三
三段一百五十七字，前段十一句四仄韻，中段九句五仄韻，後段八句四仄韻
《梅苑》無名氏
東君著意　化工恩被　灼灼妖豔　裊嫩梢輕蓓　縈風惹露　偏早香英綻　似向人　故矜誇標緻
平平仄仄句仄平平仄句仄仄平仄韻仄仄平平仄句平平仄仄句平仄平平仄韻仄仄平讀仄平平平仄句
倚闌全如顧盼　尚困怯餘寒　柔情弱態　天真無限
仄平平平仄仄韻仄仄仄平平句平平仄仄句平平平仄韻
斷橋壓柳時非淺　先百花　風光獨占　當送臘初歸　迎春欲至　芳姿偏婉孌　料碎翦就　繒紈輝麗
仄平仄仄平平仄韻平仄平讀平平仄仄韻平仄仄平平句平平仄仄句平平平仄仄韻仄仄仄仄讀平平平仄句
更把胭脂重染　自賦得　一般容冶　宛勝神仙妝臉
仄仄平平平仄韻仄仄仄讀仄平平仄句仄仄平平平仄韻
折送小閣幽窗　酷愛處　令親几硯　儘孜孜觀賞　不枉人稱妙選　待密付　如膏雨澤　金玉仍妝點
仄仄仄仄平平句仄仄仄讀平平仄仄韻仄平平平仄句仄仄平平仄仄韻仄仄仄讀平平仄仄句平仄平平仄韻
任擾擾　百卉千花　掩跡一時羞見
仄仄仄讀仄仄平平句仄仄仄平平仄韻

格四
三段一百五十七字，前段十句五仄韻，中段八句六仄韻，後段八句五仄韻
李彌遜
層林煙霽　巨壁天半　鴻飛無路　雲斷處　兩山之間　十萬琅玕環翠羽　轉秀谷　枕蘋花汀漵
平平平仄句仄仄平仄句平平平仄韻平仄仄讀仄平平平句仄仄平平平仄仄韻仄仄仄讀仄平平平仄韻
短柳疏籬向暮　看外壟牛歸　橫舟人去　平蕪鷗鷺
仄仄平平仄仄韻仄仄仄平平句平平平仄句平平平仄韻
並遊不見鞭鸞侶　只僧前　松子隨步　回徑險　淩風遐想　小憩清泉依茂樹　正筍蕨　過如酥新雨
仄平仄仄平平仄韻仄平平讀平仄平仄韻平仄仄讀平平平仄句仄仄平平平仄仄韻仄仄仄讀仄平平平仄韻
磯下游魚可數　縱窈窕　雲關長啟　寂寂誰爭子所
平仄平平仄仄韻仄仄仄讀平平平仄句仄仄平平仄仄韻
世上丹轂朱纓　春夢覺　南柯何許　况榮枯無定　中有歡離愁緒　儘笑我　詫盤谷趣　為讀昌黎賦
仄仄平仄平平句平仄仄讀平平平仄韻仄平平平仄句平仄平平平仄韻仄仄仄讀仄平仄仄韻仄仄平平仄韻
會有人　秣馬膏車　相屬一尊清醑
仄仄平讀仄仄仄平句平仄仄平平仄韻

格五
三段一百五十八字，前一段十句四仄韻，後兩段各九句、五仄韻
張元幹
山莊圖畫　錦囊吟咏　胸中丘壑　年少日　如虹豪氣　吐鳳詞華渾忘却　便袖手　向巖前溪畔
平平平仄句仄平平仄句平平平仄韻平仄仄讀平平平仄句仄仄平平平平仄韻仄仄仄讀仄平平平仄句
種滿煙梢霧籜　想別墅平泉　當時草木　風流如昨
仄仄平平仄仄韻仄仄仄平平句平平仄仄句平平平仄韻
瘦藤閒倚看鋤藥　雙芒鞵　雨後常著　目送處　飛鴻滅沒　誰問蓬蒿爭燕雀　乍霽月　望松雲南渡
仄平平仄平平仄韻平平平讀仄仄平仄韻仄仄仄讀平平仄仄句平仄平平平仄仄韻仄仄仄讀仄平平平仄句
短艇敧沙夜泊　正萬里青冥　千林虛籟　從渠矰繳
仄仄平平仄仄韻仄仄仄平平句平平平仄句平平平仄韻
攜幼尚有筠丁　誰會得　人生行樂　岸幘綸巾歸去　深戶香迷翠幕　恐未免　上淩煙閣　好在秋天鶚
平仄仄仄平平句平仄仄讀平平平仄韻仄仄平平平仄句平仄平平仄仄韻仄仄仄讀仄平平仄韻仄仄平平仄韻
念小山叢桂　今宵狂客　不勝杯勺
仄仄平平仄句平平平仄句仄平平仄韻

格六
三段一百五十七字，前段十一句五仄韻，中段十句五仄韻，後段九句四仄韻
陳合
虞絃清暑　佳氣葱郁　非煙非霧　人正在　東闈堂上　分瑞祥輝騰翠渚　奉玉斝　總歡呼稱頌
平平平仄韻平仄平仄句平平平仄韻平仄仄讀平平平仄句平仄平平平仄仄韻仄仄仄句仄平平平仄句
爭羨神光葆聚　慶誕節　彌生二佛　接踵瑤池仙母
平仄平平仄仄韻仄仄仄句平平仄仄句仄仄平平平仄韻
最好英慧由天賦　有仁慈寬厚襟宇　每留念　修身誠意　博問謙勤親保傅　染寶翰　鎮規隨宸畫
仄仄平仄平平仄韻仄平平平仄平仄韻仄平仄讀平平平仄句仄仄平平平仄仄韻仄仄仄句仄平平平仄句
心授家傳有素　更吟咏　形容雅頌　隱隱賡歌風度
平仄平平仄仄韻仄平仄句平平仄仄句仄仄平平平仄韻
恩重漢殿傳觴　宣付祝　恭承天語　對南薰初試　宮院笙簫競舉　但長願　際昇平世　萬載皇基鞏固
平仄仄仄平平句平仄仄讀平平平仄韻仄平平平仄句平仄平平仄仄韻仄平仄讀仄平平仄句仄仄平平仄仄韻
問寢日　俟雞鳴舞拜　龍樓深處
仄仄仄句仄平平仄仄句平平平仄韻

格七
三段一百五十八字，前段九句五仄韻，中段八句六仄韻，後段八句五仄韻
陳允平
六鼇初駕　縹緲蓬閬　移來州島　還又似　梅飄冰泮　一夜青陽回海表　漸媚景　傍元宵時候
仄平平仄句仄仄平仄句平平平仄韻平仄仄讀平平平仄句仄仄平平平仄仄韻仄仄仄讀仄平平平仄韻
花底餘寒料峭　更喜報　三邊晏靜　人樂清平宇宙
平仄平平仄仄韻仄仄仄讀平平仄仄句平仄平平仄仄韻
畫鼓簇隊行春早　擁煙花　粉黛繚繞　開洞府　桃源路杳　戟外東風吹岸柳　正翠靄　映星橋月榭
仄仄仄仄平平仄韻仄平平讀仄仄平仄韻平仄仄讀平平仄仄韻仄仄平平平仄仄韻仄仄仄讀仄平平仄仄句
十里紅蓮綻了　慶萬家　珠簾半卷　綽約歌裙舞袖
仄仄平平仄仄韻仄仄平讀平平仄仄句仄仄平平仄仄韻
重錦繡幄圍香　闔鳳管鸞絲環奏　望非煙非霧　春在壺天易曉　早隱隱　半空星斗　看取收燈後
平仄仄仄平平句仄仄仄平平平仄韻仄平平平仄句平仄平平仄仄韻仄仄仄讀仄平平仄韻仄仄平平仄韻
趁鳳書　催入黃扉　立馬金門待玉漏
仄仄平讀平仄平平句仄仄平平仄仄仄韻

格八
三段一百五十八字，前段九句六仄韻，中段八句八仄韻，後段八句五仄韻
劉辰翁
紅妝春騎　踏月呼影　千旗穿市　望不見　璚樓歌舞　習習香塵蓮步底　簫聲斷　約彩鸞歸去
平平平仄韻仄仄平仄句平平平仄韻仄仄仄讀平平平仄句仄仄平平平仄仄韻平平仄讀仄仄平平仄句
未怕金吾呵醉　甚輦路　喧闐且止　聽得念奴歌起
仄仄平平平仄韻仄仄仄讀平平仄仄韻仄仄仄平平仄韻
父老猶記宣和事　抱銅仙　清淚如水　還轉盼　沙河多麗　滉漾明光連邸第　簾影動　散紅光成綺
仄仄平仄平平仄韻仄平平讀平仄平仄韻平仄仄讀平平平仄韻仄仄平平平仄仄韻平仄仄讀仄平平平仄韻
月浸蒲桃十里　看往來　神仙才子　肯把菱花撲碎
仄仄平平仄仄韻仄仄平讀平平平仄韻仄仄平平仄仄韻
腸斷竹馬兒童　空見說　三千樂指　等多時　春不歸來　到春時欲睡　又說向　燈前擁髻　暗滴鮫珠墜
平仄仄仄平平句平仄仄讀平平仄仄韻仄平平讀平仄平平句仄平平仄仄韻仄仄仄讀平平仄仄韻仄仄平平仄韻
便當日　親見霓裳　天上人間夢裏
仄平仄讀平仄平平句平仄平平仄仄韻

