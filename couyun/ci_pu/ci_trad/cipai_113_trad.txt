謁金門
雙調四十五字，前後段各四句、四仄韻
韋莊
空相憶　無計得傳消息　天上嫦娥人不識　寄書何處覓
中中仄韻中仄中平中仄韻中仄中平平仄仄韻中中平中仄韻
新睡覺來無力　不忍看伊書跡　滿院落花春寂寂　斷腸芳草碧
中仄中平中仄韻中仄中平中仄韻中仄中平平仄仄韻中中平中仄韻

格二
雙調四十五字，前段四句四仄韻，後段五句四仄韻
孫光憲
留不得　留得也應無益　白紵春衫如雪色　揚州初去日
平仄仄韻平仄仄平平仄韻仄仄平平平仄仄韻平平平仄仄韻
輕別離　甘拋擲　江上滿帆風疾　却羨彩鴛三十六　孤鸞還一隻
平仄平句平平仄韻平仄仄平平仄韻仄仄仄平平仄仄韻平平平仄仄韻

格三
雙調四十五字，前後段各四句、四仄韻
周必大
梅乍吐　趁宴席　香風度　人與此花俱獨步　風流天付與
平仄仄韻仄仄仄讀平平仄韻平仄仄平平仄仄韻平平平仄仄韻
好在青雲岐路　願共作　和羹侶　歸訪赤松辭萬戶　鶯花猶是主
仄仄平平平仄韻仄仄仄讀平平仄韻平仄仄平平仄仄韻平平平仄仄韻

格四
雙調四十六字，前後段各四句、四仄韻
程過
江上路　依約數家煙樹　一枕歸心邨店暮　更亂山深處
平仄仄韻平仄仄平平仄韻仄仄平平平仄仄韻仄仄平平仄韻
夢過江南芳草渡　曉色又催人去　愁似遊絲千萬縷　倩東風約住
中中中中平中仄韻仄仄仄平平仄韻平仄平平平仄仄韻仄平平仄仄韻

