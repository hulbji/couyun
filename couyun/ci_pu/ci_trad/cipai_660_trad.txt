石州慢
雙調一百二字，前段十句四仄韻，後段十一句五仄韻
賀鑄
薄雨催寒　斜照弄晴　春意空闊　長亭柳色纔黃　遠客一枝先折　煙橫水際　映帶幾點歸鴉
中仄平平句平仄仄平句中仄平仄韻中平中仄平平句中仄中平平仄韻平平中仄句中中中仄平平句
東風消盡龍沙雪　還記出關時　恰而今時節
中平中仄平平仄韻中仄仄平平句仄平平平仄韻
將發　畫樓芳酒　紅淚清歌　頓成輕別　已是經年　杳杳音塵都絕　欲知方寸　共有幾許清愁
平仄韻仄平中仄句中中中中句中平中仄韻仄仄平平句中仄中平平仄韻中平中仄句中中中仄平平句
芭蕉不展丁香結　枉望斷天涯　兩厭厭風月
中平中仄平平仄韻中仄仄平平句仄平平平仄韻

格二
雙調一百二字，前段十句四仄韻，後段十句五仄韻
蔡松年
雲海蓬萊　風霧鬢鬟　不假梳掠　仙衣卷盡雲霓　方見宮腰纖弱　心期得處　世間言語非真
平仄平平句平仄仄平句仄仄平仄韻平平仄仄平平句平仄平平平仄韻平平仄仄句仄平平仄平平句
海犀一點通寥廓　無物比情濃　覓無情相博
仄平仄仄平平仄韻平仄仄平平句仄平平平仄韻
離索　曉來一枕餘香　酒病賴花醫却　灩灩金尊　收拾新愁重酌　片帆雲影　載將無際關山
平仄韻仄平仄仄平平句仄仄仄平平仄韻仄仄平平句平仄平平平仄韻仄平平仄句仄平平仄平平句
夢魂應被楊花覺　梅子雨絲絲　滿江干樓閣
仄平平仄平平仄韻平仄仄平平句仄平平平仄韻

格三
雙調一百二字，前段十句四仄韻，後段十一句五仄韻
張元幹
寒水依痕　春意漸回　沙際煙闊　溪梅晴照生香　冷蕊數枝爭發　天涯舊恨　試看幾許消魂
平仄平平句平仄仄平句平仄平仄韻平平平仄平平句仄仄仄平平仄韻平平仄仄句仄平仄仄平平句
長亭門外山重疊　不盡眼中青　是愁來時節
平平平仄平平仄韻仄仄仄平平句仄平平平仄韻
情切　畫樓深閉　想見東風　暗消肌雪　辜負枕前雲雨　尊前花月　心期切處　更有多少淒凉
平仄韻仄平平仄句仄仄平平句仄平平仄韻平仄仄平平仄句平平平仄韻平平仄仄句仄仄平仄平平句
殷勤留與歸時說　到得再相逢　恰經年離別
平平平仄平平仄韻仄仄仄平平句仄平平平仄韻

格四
雙調一百二字，前段十一句四仄韻，後段十一句五仄韻
張炎
野色驚秋　隨意散愁　踏碎黃葉　誰家籬落　閒花似語　試妝嬌怯　行行步影　未教背寫腰肢
仄仄平平句平仄仄平句仄仄平仄韻平平平仄句平平仄仄句仄平平仄韻平平仄仄句仄平仄仄平平句
一枝猶立門前雪　依約鏡中春　又無端輕別
仄平平仄平平仄韻平仄仄平平句仄平平平仄韻
癡絕　漢皋何處　解佩何人　應須情切　引望東鄰　遺恨丁香空結　十年舊恨　尚餘恍惚雲窗
平仄韻仄平平仄句仄仄平平句平平平仄韻仄仄平平句平仄平平平仄韻仄平仄仄句仄平仄仄平平句
可憐不是當時蝶　深夜醉醒來　悵一庭風月
仄平仄仄平平仄韻平仄仄平平句仄仄平平仄韻

格五
雙調一百二字，前段九句四仄韻，後段十一句五仄韻
張雨
落日空城禾黍　夜深砧杵纔歇　怪他蘿薜絺衣　風露潤滋凉浹　清愁多少　只消目送飛鴻　五絃已是心悲咽
仄仄平平平仄句仄平平仄平仄韻仄平平仄平平句平仄仄平平仄韻平平平仄句仄平仄仄平平句仄平仄仄平平仄韻
把酒問青天　又中秋時節
仄仄仄平平句仄平平平仄韻
聞說　謫仙去後　何人敢擬　詩豪酒傑　草草山林　還我舊時明月　書帷冷落　縱教萬事都忘
平仄韻仄平仄仄句平平仄仄句平平仄仄韻仄仄平平句平仄仄平平仄韻平平仄仄句仄平仄仄平平句
閒文閒字偏情熱　孤負楮先生　有一庭紅葉
平平平仄平平仄韻平仄仄平平句仄仄平平仄韻

格六
雙調一百二字，前段十二句四仄韻，後段十二句五仄韻
王之道
天迥樓高　日長院靜　琴聲幽咽　昵昵恩情　叨叨言語　似傷離別　子期何處　只今漫訝　高山流水
平仄平平句仄平仄仄句平平平仄韻仄仄平平句平平平仄句仄平平仄韻仄平平仄句仄平仄仄句平平平仄句
又逐新聲徹　髣髴江州　夜聽琵琶淒切
仄仄平平仄韻仄仄平平句仄仄平平平仄韻
休說　春寒料峭　夜來花柳　弄風搖雪　大錯因誰　算不啻六州鐵　波下雙魚　雲中乘雁　嗣音無計
平仄韻平平仄仄句仄平平仄句仄平平仄韻仄仄平平句仄仄仄仄平仄韻平仄平平句平平仄仄句仄平平仄句
空歎初謀拙　但願相逢　同心再綰重結
平仄平平仄韻仄仄平平句平平仄仄平仄韻

