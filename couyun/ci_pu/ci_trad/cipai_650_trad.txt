霓裳中序第一
雙調一百一字，前段十句七仄韻，後段十一句八仄韻
姜夔
亭皋正望極　亂落紅蓮歸未得　多病怯無氣力　况紈扇漸疏　羅衣初索　流光過隙　歎杏梁雙燕如客
平平仄仄仄韻仄仄平平平仄仄韻中仄中平中仄韻仄中仄中平句中平平仄韻中平仄仄韻仄仄平平仄平仄韻
人何在　一簾淡月　髣髴照顏色
平平仄句中平中仄句仄仄仄平仄韻
幽寂　亂蛩吟壁　動庾信清愁似織　沈思年少浪跡　篴裏關山　柳下坊陌　墜紅無信息　漫暗水涓涓溜碧
平仄韻中平中仄韻仄中仄中平中仄韻平平中仄中仄韻中仄平平句中中平仄韻仄平平仄仄韻中仄仄平平仄仄韻
漂零久　而今何意　醉卧酒壚側
平平仄句中平平仄句仄仄仄平仄韻

格二
雙調一百二字，前段十句七仄韻，後段十一句八仄韻
周密
湘屏展翠疊　恨入宮溝流怨葉　釭冷金花暗結　又雁影帶霜　蛩音淒月　珠寬腕雪　歎錦箋芳字盈篋
平平仄仄仄韻仄仄平平平仄仄韻平仄平平仄仄韻仄仄仄仄平句平平平仄韻平平仄仄韻仄仄平平仄平仄韻
人何在　玉簫舊約　忍對素娥說
平平仄句仄平仄仄句仄仄仄平仄韻
愁絕　夜砧幽咽　任帳底沈煙漸滅　紅蘭誰採贈別　悵洛浦分綃　漢皋遺玦　舞鸞光半缺　最怕聽
平仄韻仄平平仄韻仄仄仄平平仄仄韻平平平仄仄仄韻仄仄仄平平句仄平平仄韻仄平平仄仄韻仄仄仄讀
離絃乍闋　憑闌久　一庭香露　桂影弄淒蝶
平平仄仄韻平平仄句仄平平仄句仄仄仄平仄韻

格三
雙調一百三字，前段十句七仄韻，後段十一句八仄韻
尹煥
青顰粲素靨　海國仙人偏耐熱　早餐盡　風香露屑　便萬里淩空　肯憑蓮葉　盈盈步月　悄似憐
平平仄仄仄韻仄仄平平平仄仄韻仄平仄讀平平仄仄韻仄仄仄平平句仄平平仄韻平平仄仄韻仄仄平讀
輕去瑤闕　人何在　憶渠癡小　點點愛輕絕
平仄平仄韻平平仄句仄平平仄句仄仄仄平仄韻
愁絕　舊遊輕別　忍重看　鎖香金篋　淒凉清夜簟茀　怕杳杳詩魂　真化蝴蝶　冷香清到骨
平仄韻仄平平仄韻仄平仄讀仄平平仄韻平平平仄仄仄韻仄仄仄平平句平仄平仄韻仄平平仄仄韻
夢十里梅花霽雪　歸來也　懨懨心事　自共素娥說
仄仄仄平平仄仄韻平平仄句平平平仄句仄仄仄平仄韻

