定風波
雙調六十二字，前段五句三平韻、兩仄韻，後段六句四仄韻、兩平韻
歐陽炯
暖日閒窗映碧紗　　小池春水浸明霞　數樹海棠紅欲盡　　爭忍　玉閨深掩過年華
中仄平平仄仄平平韻中平中仄仄平平韻中仄中平平仄仄仄韻中仄韻中平中仄仄平平平韻
獨憑繡牀方寸亂　　　腸斷　淚珠穿破臉邊花　　鄰舍女郎相借問　　　音信　教人羞道未還家
中仄中平平仄仄換仄韻中仄韻中平中仄仄平平平韻中仄中平平仄仄換仄韻中仄韻中平中仄仄平平平韻

格二
雙調六十三字，前段五句三平韻、兩仄韻，後段六句四仄韻、兩平韻
孫光憲
簾拂疏香斷碧絲　　淚衫還滴繡黃鸝　上國獻書人不在　　凝黛　晚庭又是落紅時
平仄平平仄仄平平韻仄平平仄仄平平韻仄仄仄平平仄仄仄韻平仄韻仄平仄仄仄平平平韻
春日自長心自促　　　翻覆　年來年去負前期　　應是秦雲兼楚雨　　　留住　向花枝　誇說月中枝
平仄仄平平仄仄換仄韻平仄韻平平平仄仄平平平韻平仄平平平仄仄換仄韻平仄韻仄平平讀平仄仄平平平韻

格三
雙調六十二字，前段五句三平韻、兩仄韻，後段六句一仄韻、一疊韻、兩平韻
蔡伸
一曲離歌酒一鐘　　可憐分袂太匆匆　百計留君留不住　　君去　滿川煙暝滿帆風
仄仄平平仄仄平平韻仄平仄仄仄平平韻仄仄平平平仄仄仄韻平仄韻仄平平仄仄平平平韻
目斷魂銷人不見　　　但見　青山隱隱水浮空　　擬把一襟相憶淚　試向雲箋　密寫付飛鴻
仄仄平平平仄仄換仄韻仄仄疊平平仄仄仄平平平韻仄仄仄平平仄仄句仄仄平平句仄仄仄平平韻

格四
雙調六十字，前段五句三平韻、兩仄韻，後段五句兩平韻、兩仄韻
李泳
點點行人趁落暉　　搖搖煙艇出漁磯　一路水香流不斷　　零亂　春潮綠浸野薔薇
仄仄平平仄仄平平韻平平平仄仄平平韻仄仄仄平平仄仄仄韻平仄韻平平仄仄仄平平平韻
南去北來愁幾許　登臨懷古欲沾衣　試問越王歌舞地　　　佳麗　只今惟有鷓鴣飛
平仄仄平平仄仄句平平平仄仄平平韻仄仄仄平平仄仄換仄韻平仄韻仄平平仄仄平平平韻

格五
雙調六十字，前後段各五句，兩平韻、兩仄韻
曹冠
萬箇琅玕篩日影　兩堤楊柳蘸漣漪　　鳴鳥一聲林愈靜　　吟興　未曾移步已成詩
仄仄平平平仄仄句仄平平仄仄平平平韻平仄仄平平仄仄仄韻平仄韻仄平平仄仄平平平韻
旋汲清湘烹建茗　時尋野果勸金卮　况有良朋談妙理　　　適意　此歡不遣俗人知
仄仄平平平仄仄句平平仄仄仄平平韻仄仄平平平仄仄換仄韻仄仄韻仄平仄仄仄平平平韻

格六
雙調六十二字，前段五句三平韻，後段六句兩平韻
蘇軾
好睡慵開莫厭遲　自憐冰臉不宜時　偶作小桃紅杏色　閒雅　尚餘孤瘦雪霜姿
仄仄平平仄仄平韻仄平平仄仄平平韻仄仄仄平平仄仄句平仄句仄平平仄仄平平韻
休把閒心隨物態　何事　酒生微暈沁瑤肌　詩老不知梅格在　吟咏　更看綠葉與青枝
平仄平平平仄仄句平仄句仄平平仄仄平平韻平仄仄平平仄仄句平仄句仄平仄仄仄平平韻

格七
雙調六十二字，前段五句三平韻，後段五句兩平韻
京鏜
何必穿針上彩樓　剖瓜插竹訴閒愁　聞道天孫相會處　銀漢無津　不待泛蘭舟
平仄平平仄仄平韻仄平仄仄仄平平韻平仄平平平仄仄句平仄平平句仄仄仄平平韻
動是隔年尋素約　何似每逢清景且嬉遊　但得舉杯開口笑　對月臨風　總勝鵲橋秋
仄仄仄平平仄仄句平仄仄平平仄仄平平韻仄仄仄平平仄仄句仄仄平平句仄仄仄平平韻

格八
雙調六十字，前段五句三平韻，後段五句兩平韻
陳允平
慵拂妝臺懶畫眉　此情惟有落花知　流水悠悠春脈脈　閒倚繡屏　獨自立多時
平仄平平仄仄平韻仄平平仄仄平平韻平仄平平平仄仄句平仄仄平句仄仄仄平平韻
有約莫教鶯解語　多情却妒燕于飛　一笑薔薇辜舊約　載酒尋歡　因甚懶支持
仄仄仄平平仄仄句平平仄仄仄平平韻仄仄平平平仄仄句仄仄平平句平仄仄平平韻

