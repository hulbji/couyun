新荷葉
雙調八十二字，前後段各八句、四平韻
黃裳
落日銜山　行雲載雨俄鳴　一頃新荷　坐間總是秋聲　煙波醉客　見快哉　風惱娉婷　香和清點
中仄平平句中平中仄平平韻中仄平平句中平中仄平平韻中平仄仄句中中中讀中仄平平韻中平平仄句
為人吹在衣襟
中平中仄平平韻
珠佩歡言　放船且向前汀　綠傘紅幢　自從天漢相迎　飛鴻獨落　蘆邊對　幾朵繁英　侑觴人唱
中仄平平句中平中仄平平韻中仄平平句中平中仄平平韻中平中仄句中中中讀中仄平平韻中平中仄句
乍聞應似湘靈
中平平仄平平韻

格二
雙調八十二字，前段八句四平韻，後段八句五平韻
趙彥端
欲暑還凉　如春有意重歸　春若歸來　任他鶯老花飛　輕雷澹雨　似晚風　欺得單衣　簷聲驚醉
仄仄平平句平平仄仄平平韻平仄平平句仄平平仄平平韻平平仄仄句仄仄平讀平仄平平韻平平平仄句
起來新綠成圍
仄平平仄平平韻
回首分攜　光風冉冉菲菲　曾幾何時　故山疑夢還非　鳴琴再撫　將清恨　都入金徽　永懷橋下
平仄平平韻平平仄仄平平韻平仄平平句仄平平仄平平韻平平仄仄句平平仄讀平仄平平韻仄平平仄句
繫船溪柳依依
仄平平仄平平韻

格三
雙調八十二字，前後段各八句、四平韻
趙抃
日晚芳塘　圓荷嫩綠新抽　越女輕盈　畫橈穩泛蘭舟　波光豔粉　紅相間　脈脈嬌羞　菱歌隱隱漸遙
仄仄平平句平平仄仄平平韻仄仄平平句仄平仄仄平平韻平平仄仄句平平仄讀仄仄平平韻平平仄仄仄平句
依約回眸
平仄平平韻
堤上郎心　波間妝影遲留　不覺歸時　暮天碧襯蟾鈎　殘蟬噪晚　餘霞映　幾點沙鷗　漁笛不道有人
平仄平平句平平平仄平平韻仄仄平平句仄平仄仄平平韻平平仄仄句平平仄讀仄仄平平韻平仄仄仄仄平句
獨倚危樓
仄仄平平韻

格四
雙調八十二字，前後段各八句、四平韻
趙長卿
冷徹蓬壺　翠幢鼎鼎生香　十頃琉璃　望中無限清凉　遮風掩日　高低襯　密護紅妝　陰陰湖裏
仄仄平平句仄平仄仄平平韻仄仄平平句仄平平仄平平韻平平仄仄句平平仄讀仄仄平平韻平平平仄句
羨他雙浴鴛鴦
仄平平仄平平韻
猛憶西湖　當年一夢難忘　折得曾將蓋雨　歸思如狂　水雲千里　不堪更　回首思量　而今把酒
仄仄平平句平平仄仄平平韻仄仄平平仄仄句平仄平平韻仄平平仄句仄平仄讀平仄平平韻平平仄仄句
為伊沈醉何妨
仄平平仄平平韻

