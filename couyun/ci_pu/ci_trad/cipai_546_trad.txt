鳳凰臺上憶吹簫
雙調九十七字，前段十句四平韻，後段九句四平韻
晁補之
千里相思　况無百里　何妨暮往朝還　又正是　梅初淡泞　鶯未綿蠻　陌上相逢緩轡　風細細
中仄平平句中平中仄句中平中仄平平韻中仄仄讀平平仄仄句中仄平平韻中中中平中仄句中中中讀
雲日斑斑　新晴好　得意未妨　行盡青山
中仄平平韻中平仄句中中仄中句中仄平平韻
應攜後房小妓　來為我　盈盈對舞花間　便拌却　松醪翠滿　蜜炬紅殘　誰信輕鞍射虎　清世裏
平中中平中仄句平中仄句中平中仄平平韻仄中仄讀平平仄仄句中仄平平韻中仄中平中仄句中中中讀
曾有人閒　都休說　簾外夜久春寒
中仄平平韻中平仄句中中仄仄平平韻

格二
雙調九十七字，前段十句四平韻，後段十句五平韻
曹勛
碧玉煙塘　絳羅豔卉　朱清炎馭升暘　正應運　真人誕節　寶緒靈光　海宇均頒湛露　環佩拱
仄仄平平句仄平仄仄句平平平仄平平韻仄仄仄讀平平仄仄句仄仄平平韻仄仄平平仄仄句平仄仄讀
北極稱觴　歡聲浹　三十六宮　齊奉披香
仄仄平平韻平平仄句平仄仄平句平仄平平韻
芬芳　寶熏如靄　仙仗捧　椒扉秀繞嬪嬙　上萬壽　雙鬟妙舞　一部絲簧　花滿蓬萊殿裏　光照坐
平平韻仄平平仄句平仄仄讀平平仄仄平平韻仄仄仄讀平平仄仄句仄仄平平韻平仄平平仄仄句平仄仄讀
尊俎生凉　南山祝　常對化日舒長
平仄平平韻平平仄句平仄仄仄平平韻

格三
雙調九十七字，前段十句四平韻，後段九句四平韻
張臺卿
長天霞散　遠浦潮平　危闌注目江皋　長記年年榮遇　同是今朝　金鑾兩回命相　對清光　頻許揮毫
平平平仄句仄仄平平句平平仄仄平平韻平仄平平平仄句平仄平平韻平平仄平仄仄句仄平平讀平仄平平韻
雍容久　正茶杯初賜　香袖時飄
平平仄句仄平平平仄句平仄平平韻
歸去玉堂深夜　泥封罷　金蓮一寸纔燒　帝語丁寧曾被　華袞親褒　如今漫勞夢想　歎塵跡
平仄仄平平仄句平平仄句平平仄仄平平韻仄仄平平平仄句平仄平平韻平平仄平仄仄句仄平仄讀
杳隔仙鼇　無聊意　強當歌對酒怎消
仄仄平平韻平平仄句仄平平仄仄仄平韻

格四
雙調九十六字，前段十句四平韻，後段九句四平韻
吳元可
更不成愁　何曾是醉　豆花雨後輕陰　似此心情自可　多了閒吟　秋在西樓西畔　秋較淺　不似情深
仄仄平平句平平仄仄句仄平仄仄平平韻仄仄平平仄仄句平仄平平韻平仄平平平仄句平仄仄讀仄仄平平韻
夜來月　為誰瘦小　塵鏡羞臨
仄平仄句仄平仄仄句平仄平平韻
彈箏舊家伴侶　記雁啼秋水　下指成音　聽未穩　當時自誤　又况如今　那是柔腸易斷　人間事
平平仄平仄仄句仄仄平平仄句仄仄平平韻仄仄仄讀平平仄仄句仄仄平平韻仄仄平平仄仄句平平仄讀
獨此難禁　雕籠近　數聲別似春禽
仄仄平平韻平平仄句仄平仄仄平平韻

格五
雙調九十五字，前段十句四平韻，後段十一句五平韻
李清照
香冷金猊　被翻紅浪　起來慵自梳頭　任寶奩塵滿　日上簾鈎　生怕離懷別苦　多少事　欲說還休
平仄平平句仄平平仄句仄平平仄平平韻仄仄平平仄句仄仄平平韻平仄平平仄仄句平仄仄讀仄仄平平韻
新來瘦　非干病酒　不是悲秋
平平仄句平平仄仄句仄仄平平韻
休休　這回去也　千萬遍陽關　也則難留　念武陵人遠　煙鎖秦樓　惟有樓前流水　應念我
平平韻仄平仄仄句平仄仄平平句仄仄平平韻仄仄平平仄句平仄平平韻平仄平平平仄句平仄仄讀
終日凝眸　凝眸處　從今又添　一段新愁
平仄平平韻平平仄句平平仄平句仄仄平平韻

格六
雙調九十五字，前後段各十句、四平韻
張翥
琪樹鏘鳴　春冰碎落　玉盤珠瀉還停　漸一絲風裊　照颺青冥　疑把紅牙趁節　想有人　記豆銀屏
平仄平平句平平仄仄句仄平平仄平平韻仄仄平平仄句仄仄平平韻平仄平平仄仄句仄仄平讀仄仄平平韻
何須教　琵琶漢女　錦瑟湘靈
平平仄句平平仄仄句仄仄平平韻
追思舊時勝賞　醉幾度西湖　山館池亭　慣倚歌花月　按舞娉婷　歲晚相逢客裏　且一尊　同慰漂零
平平仄平仄仄句仄仄仄平平句平仄平平韻仄仄平平仄句仄仄平平韻仄仄平平仄仄句仄仄平讀平仄平平韻
君休惜　吳音朔調　盡與吹聽
平平仄句平平仄仄句仄仄平平韻

