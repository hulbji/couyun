揚州慢
雙調九十八字，前段十句四平韻，後段九句四平韻
姜夔
淮左名都　竹西佳處　解鞍少駐初程　過春風十里　盡薺麥青青　自戎馬　窺江去後　廢池喬木
中仄平平句中平中仄句中平中仄平平韻仄平平中仄句中中仄平平韻仄中仄讀平平中仄句中平中仄句
猶厭言兵　漸黃昏　清角吹寒　都在空城
中仄平平韻仄平平讀中中平中句平仄平平韻
杜郎俊賞　算而今　重到須驚　縱豆蔻詞工　青樓夢好　難賦深情　二十四橋仍在　波心蕩
中平中仄句仄平平讀中仄平平韻仄中仄平平句中平中仄句中仄平平韻仄仄中平平仄句平平仄讀
冷月無聲　念橋邊紅藥　年年知為誰生
中仄平平韻仄中平平仄句中平中仄平平韻

格二
雙調九十八字，前段十句四平韻，後段九句四平韻
吳元可
露葉猶青　巖花初動　幽幽未似秋陰　似梅風　帶溽暑　吹度長林　記當日　西廊共月　小屏輕扇
仄仄平平句平平平仄句平平仄仄平平韻仄平平讀仄仄仄句平仄平平韻仄平仄讀平平仄仄句仄平平仄句
人語凉深　對清觴　醉笑醒顰　何似如今
平仄平平韻仄平平讀仄仄平平句平仄平平韻
臨風欲賦　甚年來　漸減狂心　為誰倚多才　難憑易感　早付銷沈　解事張郎風致　鱸魚好
平平仄仄句仄平平讀仄仄平平韻仄平仄平平句平平仄仄句仄仄平平韻仄仄平平平仄句平平仄讀
歸聽吳音　又夜闌聞笛　故人忽到幽襟
平仄平平韻仄仄平平仄句仄平仄仄平平韻

格三
雙調九十八字，前段十句四平韻，後段九句四平韻
鄭覺齋
弄玉輕盈　飛瓊淡泞　襪塵步下迷樓　試新妝纔了　炷沈水香毬　記曉翦　春冰馳送　金屛露濕
仄仄平平句平平仄仄句仄平仄仄平平韻仄平平平仄句仄平仄平平韻仄仄仄讀平平平仄句平平仄仄句
緹騎新流　甚中天月色　被風吹夢南州
平仄平平韻仄平平仄仄句仄平平仄平平韻
尊前相見　似羞人　蹤跡萍浮　問弄雪飄枝　無雙亭上　何日重遊　我欲腰纏騎鶴　煙霄遠
平平平仄句仄平平讀平仄平平韻仄仄仄平平句平平平仄句平仄平平韻仄仄平平平仄句平平仄讀
舊事悠悠　但憑闌無語　煙花三月春愁
仄仄平平韻仄平平平仄句平平平仄平平韻

