夜行船
雙調五十五字，前後段各四句、三仄韻
歐陽修
憶昔西都歡縱　自別後　有誰能共　伊川山水洛川花　細尋思　舊遊如夢
中仄中平平仄韻仄中中讀仄平平仄韻中平平仄仄平平句中中中讀仄平中仄韻
今日相逢情愈重　愁聞唱　畫樓鐘動　白髮天涯逢此景　倒金尊　殢誰相送
平仄平平平仄仄韻平平仄讀仄平中仄韻中中中中中中中句仄中中讀仄平中仄韻

格二
雙調五十五字，前後段各四句、三仄韻
毛滂
寒滿一衾誰共　夜沈沈　醉魂朦鬆　雨呼煙喚付淒凉　又不成　那些好夢
平仄仄平平仄韻仄平平讀仄平平仄韻仄平平仄仄平平句仄仄平讀仄平仄仄韻
忽明日　煙江暝矇　扁舟繫　一行蝃蝀　季鷹生事水彌漫　過鱸船　再三目送
仄平仄讀平平仄仄韻平平仄讀仄平仄仄韻仄平平仄仄平平句仄平平讀仄平仄仄韻

格三
雙調五十六字，前後段各五句、三仄韻
史達祖
不翦春衫愁意態　過收燈　有些寒在　小雨空簾　無人深巷　已早杏花先賣
中仄平平平仄仄韻中平中讀仄平中仄韻仄仄平平句中平中仄句中仄中平中仄韻
白髮潘郎寬沈帶　怕看山　憶他眉黛　草色拖裙　煙光惹鬢　常記故園挑菜
中中中中平中仄韻中平中讀仄平中仄韻中仄平平句中平中仄句中仄仄平平仄韻

格四
雙調五十六字，前後段各五句、三仄韻
周密
蛩老無聲深夜靜　新霜燦　一簾燈影　妒夢鴻高　借愁月淺　縈恨亂絲難整
平仄平平平仄仄韻平平仄讀仄平平仄韻仄仄平平句仄平仄仄句平仄仄平平仄韻
笙譜字　嬌娥誰靚　香襟冷　懶看妝印　繡閣藏春　海棠偷暖　還似去年風景
平仄仄讀平平平仄韻平平仄讀仄平平仄韻仄仄平平句仄平平仄句平仄仄平平仄韻

格五
雙調五十六字，前段五句三仄韻，後段五句四仄韻
趙長卿
綠鎖窗紗梧葉底　麥秋時　曉寒慵起　宿酒厭厭　殘香冉冉　渾似那時天氣
仄仄平平平仄仄韻仄平平讀仄平平仄韻仄仄平平句平平仄仄句平仄仄平平仄韻
到日不堪頻屈指　回頭早　一年不啻　搔首無言　闌干十二　倚了又還重倚
仄仄仄平平仄仄韻平平仄讀仄平仄仄韻平仄平平句平平仄仄韻仄仄仄平平仄韻

格六
雙調五十八字，前後段各五句、三仄韻
趙長卿
綠蓋紅幢籠碧水　魚跳處　浪痕勻碎　惜別殷勤　留連無計　歌聲與　淚珠柔脆
仄仄平平平仄仄韻中平中讀中平平仄韻中仄平平句中平平仄句中平中讀仄平平仄韻
一葉扁舟煙浪裏　曲灘頭　此情無際　窈窕眉山　暮霞紅處　雨雲想　翠峰十二
中仄中平平仄仄韻中平中讀仄平平仄韻中仄平平句中平中仄句仄平中讀仄平中仄韻

格七
雙調五十六字，前後段各五句、三仄韻
楊无咎
不假鉛華嫌太白　玉搓成　體柔腰搦　明月堂深　蓮花杯軟　情重自斟瓊液
仄仄平平平仄仄韻仄平平讀仄平平仄韻平仄平平句平平平仄句平仄仄平平仄韻
寄語碔砆休並立　信秦城　未教輕易　絳闕樓成　藍橋藥就　好吹簫　乘鸞翼
仄仄仄平平仄仄韻仄平平讀仄平平仄韻仄仄平平句平平仄仄句中中中讀平平仄韻

格八
雙調五十八字，前後段各五句、三仄韻
王嵎
曲水濺裙三月二　馬如龍　鈿車如水　風颺遊絲　日烘晴晝　人共海棠俱醉
仄仄平平平仄仄韻仄平平讀仄平平仄韻平仄平平句仄平平仄句平仄仄平平仄韻
客裏光陰難可意　掃芳塵　舊遊誰記　午夢醒來　不覺小窗人靜　春在賣花聲裏
仄仄平平平仄仄韻仄平平讀仄平平仄韻仄仄平平句仄仄仄平平仄句平仄仄平平仄韻

格九
雙調五十五字，前後段各五句、三仄韻
楊无咎
怪被東風相誤　落輕帆　暫停煙渚　桐樹陰森　茅簷瀟灑　元是那回來處
仄仄平平平仄韻仄平平讀仄平平仄韻平仄平平句平平平仄句平仄仄平平仄韻
相與狂朋沽綠醑　聽吳姬　隔窗言語　我既癡迷　君還留戀　明日慢移船去
平仄平平平仄仄韻仄平平讀仄平平仄韻仄仄平平句平平平仄句平仄仄平平仄韻

格十
雙調五十五字，前段四句三仄韻，後段五句四仄韻
孫浩然
何處彩菱歸暮　隔宵煙　菱歌輕舉　白蘋風起月華寒　影朦朧　半和梅雨
平仄仄平平仄韻仄平平讀平平平仄韻仄平平仄仄平平句仄平平讀仄平平仄韻
脈脈相逢心似許　扶蘭棹　黯然凝竚　遙看前邨　依依煙樹　含情背人歸去
仄仄平平平仄仄韻平平仄讀仄平平仄韻平仄平平句平平平仄韻平平仄平平仄韻

格十一
雙調五十六字，前後段各五句、三仄韻
楊无咎
夾岸倚羅歡聚　看喧喧　彩舟來去　晴放湖光　雨添山色　誰識總相宜處
仄仄仄平平仄韻仄平平讀仄平平仄韻平仄平平句仄平平仄句平仄仄平平仄韻
輸與騷人　却知勝趣　醉臨流　戲評坡句　若把西湖比西子　這東湖　似東鄰女
平仄平平句仄平仄仄韻仄平平讀仄平平仄韻仄仄平平仄平仄句仄平平讀仄平平仄韻

