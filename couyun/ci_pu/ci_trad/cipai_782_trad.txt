賀新郎
雙調一百十六字，前後段各十句、六仄韻
葉夢得
睡起流鶯語　掩蒼苔　房櫳向曉　亂紅無數　吹盡殘花無人問　惟有垂楊自舞　漸暖靄　初回輕暑
中仄平平仄韻仄平平讀中平中仄句中平平仄韻平仄平平平平仄句中仄中平中仄韻中中仄讀中平中仄韻
寶扇重尋明月影　暗塵侵　上有乘鸞女　驚舊恨　鎮如許
中仄中平平仄仄句仄中平讀中仄平平仄韻中仄仄句中平仄韻
江南夢斷蘅皋渚　浪黏天　蒲萄漲綠　半空煙雨　無限樓前滄波意　誰採蘋花寄取　但悵望
中平中仄平平仄韻仄中中讀中中中中句中平中仄韻平仄平平平平中句中仄中平中仄韻仄中仄讀
蘭舟容與　萬里雲帆何時到　送孤鴻　目斷千山阻　誰為我　唱金縷
中平中仄韻中仄中平平中仄句仄中平讀中仄平平仄韻中仄仄句中平仄韻

格二
雙調一百十六字，前後段各十句、八仄韻
辛棄疾
瑞氣籠清曉　卷珠簾　次第笙歌　一時齊奏　無限神仙離蓬島　鳳駕輦車初到　見擁個　仙娥窈窕
仄仄平平仄韻仄平平讀仄仄平平句仄平平仄韻平仄平平平平仄韻仄仄仄平平仄韻仄仄仄讀平平仄仄韻
玉佩丁璫風縹緲　正嬌姿　一似垂楊裊　天上有　人間少
仄仄平平平仄仄韻仄平平讀仄仄平平仄韻平仄仄句平平仄韻
劉郎正是當年少　更那堪　天教付與　最多才貌　玉樹瓊枝相映耀　誰與安排忒好　有多少
平平仄仄平平仄韻仄平平讀平平仄仄句仄平平仄韻仄仄平平平仄仄韻平仄平平仄仄韻仄平仄讀
風流歡笑　直待來春成名了　馬如龍　綠綬欺芳草　同富貴　又偕老
平平平仄韻仄仄平平平平仄韻仄平平讀仄仄平平仄韻平仄仄句仄平仄韻

格三
雙調一百十五字，前後段各十句、六仄韻
蘇軾
乳燕飛華屋　悄無人　槐陰轉午　晚凉新浴　手弄生綃白團扇　扇手一時似玉　漸困倚　孤眠清熟
仄仄平平仄韻仄平平讀平平仄仄句仄平平仄韻仄仄平平仄平仄句仄仄仄平仄仄韻仄仄仄讀平平平仄韻
簾外誰來推繡戶　枉教人　夢斷瑤臺曲　又却是　風敲竹
平仄平平平仄仄句仄平平讀仄仄平平仄韻仄仄仄句平平仄韻
石榴半吐紅巾蹙　待浮花浪蕊都盡　伴君幽獨　穠豔一枝細看取　芳意千重似束　又恐被　秋風驚綠
仄平仄仄平平仄韻仄平平仄仄平仄句仄平平仄韻平仄仄平仄仄仄句平仄平平仄仄韻仄仄仄讀平平平仄韻
若待得君來向此　花前對酒不忍觸　共粉淚　兩簌簌
仄仄仄平平仄仄句平平仄仄仄仄仄韻仄仄仄句仄仄仄韻

格四
雙調一百十七字，前後段各十句、七仄韻
辛棄疾
柳暗凌波路　送春歸　一番新綠　猛風暴雨　千里瀟湘葡萄漲　人解扁舟欲去　又檣燕　留人相語
仄仄平平仄韻仄平平讀仄平平仄句仄平仄仄韻平仄平平平平仄句平仄平平仄仄韻仄平仄讀平平平仄韻
艇子飛來生塵步　唾花寒　唱我新翻句　波似箭　催鳴櫓
仄仄平平平平仄韻仄平平讀仄仄平平仄韻平仄仄句平平仄韻
黃陵祠下山無數　聽湘娥　泠泠曲罷　為誰情苦　行到東吳春已暮　正江闊　潮平穩渡　望金雀
平平平仄平平仄韻仄平平讀平平仄仄句仄平平仄韻平仄平平平仄仄韻仄平仄讀平平仄仄韻仄平仄讀
觚棱翔舞　前度劉郎今重到　問元都　千樹花存否　愁為倩　幺絃訴
平平平仄韻平仄平平平平仄句仄平平讀平仄平平仄韻平仄仄句平平仄韻

格五
雙調一百十七字，前後段各十句、七仄韻
《豹隱紀談》平江妓
春色元無主　荷東君　著意看承　等閒分付　多少無情風與浪　又那更　蝶欺蜂妒　算燕雀
平仄平平仄韻仄平平讀仄仄平平句仄平平仄韻平仄平平平仄仄句仄仄仄讀仄平平仄韻仄仄仄讀
眼前無數　縱使簾櫳能愛護　到如今　已是成遲暮　芳草碧　遮歸路
仄平平仄韻仄仄平平平仄仄韻仄平平讀仄仄平平仄韻平仄仄句平平仄韻
看看做到難言處　怕仙槎　輕轉旌旗　易歌襦袴　月滿西樓絃索靜　雲蔽崑城閬府　便恁地
平平仄仄平平仄韻仄平平讀平仄平平句仄平平仄韻仄仄平平平仄仄句平仄平平仄仄韻仄仄仄讀
一帆輕舉　獨倚闌干愁拍破　慘玉容　淚眼如紅雨　去與住　兩難訴
仄平平仄韻仄仄平平平仄仄韻仄仄平讀仄仄平平仄韻仄仄仄句仄平仄韻

格六
雙調一百十六字，前後段各十句、六仄韻
史達祖
西子相思切　委蕭蕭　風裳水佩　照人清越　山染蛾眉波曼睩　聊可與之娛悅　便莫賦　湘妃羅襪
平仄平平仄韻仄平平讀平平仄仄句仄平平仄韻平仄平平平仄仄句平仄仄平平仄韻仄仄仄讀平平平仄韻
怕見綠荷相倚恨　恨白鷗　占了凉波闊　揀凉處　放船歇
仄仄仄平平仄仄句仄仄平讀仄仄平平仄韻仄平仄句仄平仄韻
道人不是塵埃物　縱狂吟落魄　吹亂一巾凉髮　不覺引杯澆肺渴　正要清歌駭發　更坐上　其人冰雪
仄平仄仄平平仄韻仄平平仄仄句平仄仄平平仄韻仄仄仄平平仄仄句仄仄平平仄仄韻仄仄仄讀平平平仄韻
截取斷虹堪作釣　待玉匳　今夜來時節　也勝釣　石城月
仄仄仄平平仄仄句仄仄平讀平仄平平仄韻仄仄仄句仄平仄韻

格七
雙調一百十六字，前後段各十句、六仄韻
史達祖
綠障南城樹　有高樓銜城　樓下芰荷無數　客自倚闌魚亦避　恐是持竿伴侶　對前浦　扁舟容與
仄仄平平仄韻仄平平平平句平仄仄平平仄韻仄仄仄平平仄仄句仄仄平平仄仄韻仄平仄讀平平平仄韻
楊柳影間風不到　倩詩情　飛過鴛鴦浦　人正在　斷腸處
平仄仄平平仄仄句仄平平讀平仄平平仄韻平仄仄句仄平仄韻
兩山帶著冥冥雨　想低簾短額　誰見恨時眉嫵　別為青尊眠錦瑟　怕被歌留愁住　便欲趁　採蓮歸去
仄平仄仄平平仄韻仄平平仄仄句平仄仄平平仄韻仄仄平平平仄仄句仄仄平平平仄韻仄仄仄讀仄平平仄韻
前度劉郎雖老矣　奈年來　猶道多情句　應笑煞　舊鷗鷺
平仄平平平仄仄句仄平平讀平仄平平仄韻平仄仄句仄平仄韻

格八
雙調一百十六字，前後段各十句、六仄韻
李南金
流落今如許　我亦三生杜牧　為秋孃著句　先自多愁多感慨　更值江南春暮　君看取　落花飛絮
平仄平平仄韻仄仄平平仄仄句仄平平仄仄韻平仄平平平仄仄句仄仄平平平仄韻平仄仄讀仄平平仄韻
也有吹來穿繡幌　有因風　飄墮隨塵土　人世事　總無據
仄仄平平平仄仄句仄平平讀平仄平平仄韻平仄仄句仄平仄韻
佳人命薄君休訴　若說與　英雄心事　一生更苦　且盡尊前今日意　休記綠窗眉嫵　但春到
平平仄仄平平仄韻仄仄仄讀平平平仄句仄平仄仄韻仄仄平平平仄仄句平仄仄平平仄韻仄平仄讀
兒家庭戶　幽恨一簾煙月曉　恐明朝　雁亦無尋處　渾欲倩　鶯留住
平平平仄韻平仄仄平平仄仄句仄平平讀仄仄平平仄韻平仄仄句平平仄韻

格九
雙調一百十五字，前後段各十句、八仄韻
馬莊父
客裏傷春淺　問今年梅蕊　因甚化工不管　陌上芳塵行處滿　可計天涯近遠　見說道　迷樓左畔
仄仄平平仄韻仄平平平仄句平仄仄平仄仄韻仄仄平平平仄仄韻仄仄平平仄仄韻仄仄仄讀平平仄仄韻
一似江南先得暖　向何郎　庭下都尋遍　辜負了　看花眼
仄仄平平平仄仄韻仄平平讀平仄平平仄韻平仄仄句仄平仄韻
古來好物難為伴　只瓊花一種　傳來仙苑　獨許揚州作珍產　須勝了　千千萬萬　又却待　東風吹綻
仄平仄仄平平仄韻仄平平仄仄句平平平仄韻仄仄平平仄平仄韻平仄仄讀平平仄仄韻仄仄仄讀平平平仄韻
自昔聞名今見面　數歸期　屈指家山晚　歸去說　也希罕
仄仄平平平仄仄韻仄平平讀仄仄平平仄韻平仄仄句仄平仄韻

格十
雙調一百十三字，前後段各十句、六仄韻
呂渭老
斜日封殘雪　記別時　檀槽按舞　霓裳初徹　唱煞陽關留不住　桃花面皮似熱　漸點點　珍珠承睫
平仄平平仄韻仄仄平讀平平仄仄句平平平仄韻仄仄平平平仄仄句平平仄平仄仄韻仄仄仄讀平平平仄韻
門外潮平風席正　指佳期　共約花同折　情未忍　帶雙結
平仄平平平仄仄句仄平平讀仄仄平平仄韻平仄仄句仄平仄韻
釵金未斷腸先結　下扁舟　更有暮山千疊　別後武陵無好夢　春山子規更切　但孤坐　一簾明月
平平仄仄平平仄韻仄平平讀仄仄仄平平仄韻仄仄仄平平仄仄句平平仄平仄仄韻仄平仄讀仄平平仄韻
蠶共繭　花同蒂　甚人生見底多離別　誰念我　淚如血
平仄仄句平平仄句仄平平仄仄平平仄韻平仄仄句仄平仄韻

格十一
雙調一百十五字，前段十句六仄韻，後段十一句六仄韻
周紫芝
白首歸何晚　笑一椽　天教付與　楚江南岸　門外春山晚無數　祇有匡廬似染　但想像　紅妝不見
仄仄平平仄韻仄仄平讀平平仄仄句仄平平仄韻平仄平平仄平仄句仄仄平平仄仄韻仄仄仄讀平平仄仄韻
誰念香山當日事　漫青衫　淚濕人誰管　歌舊曲　空淒怨
平仄平平平仄仄句仄平平讀仄仄平平仄韻平仄仄句平平仄韻
將軍未老身歸漢　算功名過了　惟有古祠塵滿　誰似淵明拌得老　飽看雲山萬點　况此老　斜川不遠
平平仄仄平平仄韻仄平平仄仄句平仄仄平平仄韻平仄平平平仄仄句仄仄平平仄仄韻仄仄仄讀平平仄仄韻
終待我他年　自翦黃花　一酹重陽盞　君為我　休辭勸
平仄仄平平句仄仄平平句仄仄平平仄韻平仄仄句平平仄韻

格十二（彩蛋）
雙調一百十六字，前後段各十句、六仄韻
醋魚齋（男同久）
我是男同久　恰今天　春心蕩漾　意淫難够　逢那紅鸞星高照　正是脫單時候　去網上　把良緣守
仄仄平平仄韻仄平平讀平平仄仄句仄平平仄韻平仄平平平平仄句仄仄仄平平仄韻仄仄仄讀仄平平仄韻
看這小哥哥不錯　有俊才　又有詩千首　要穩住　做佳偶
仄仄仄平平仄仄句仄仄平讀仄仄平平仄韻仄平平仄平平仄韻
欲加微信成朋友　你好哇　學弟我呢　古文高手　先把氛圍烘託好　眞相再説出口　我願意
仄平平仄平平仄韻仄仄平讀仄仄仄平句仄平平仄韻平仄平平平仄仄句平仄仄仄仄仄韻仄仄仄讀
你攻我受　楡木不將風情解　這渣男　把我心傷透　誰與我　交杯酒
仄平仄仄韻平仄仄平平平仄句仄平平讀仄仄平平仄韻平仄仄句平平仄韻

