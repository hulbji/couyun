點絳脣
雙調四十一字，前段四句三仄韻，後段五句四仄韻
馮延巳
蔭綠圍紅　飛瓊家在桃源住　畫橋當路　臨水開朱戶
中仄平平句中平中仄平平仄韻中平中仄韻中仄平平仄韻
柳徑春深　行到關情處　顰不語　意憑風絮　吹向郎邊去
中仄中平句中仄平平仄韻中中仄韻中平中仄韻中仄平平仄韻

格二
雙調四十一字，前後段各五句、四仄韻
蘇軾
不用悲秋　今年身健　還高宴　江邨海甸　總作空花觀
仄仄平平句平平平仄韻平平仄韻平平仄仄韻仄仄平平仄韻
尚想橫汾　蘭菊紛相半　樓船遠　白雲飛亂　空有年年雁
仄仄平平句平仄平平仄韻平平仄韻仄平平仄韻平仄平平仄韻

格三
雙調四十三字，前段四句三仄韻，後段五句四仄韻
韓琦
病起懨懨　對堂階花樹添憔悴　亂紅飄砌　滴盡真珠淚
仄仄平平句仄平平平仄平平仄韻仄平平仄韻仄仄平平仄韻
惆悵前春　誰相向花前醉　愁無際　武陵凝睇　人遠波空翠
平仄平平句平平仄平平仄韻平平仄韻仄平平仄韻平仄平平仄韻

