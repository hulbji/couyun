品令
雙調五十二字，前段四句三仄韻，後段四句兩仄韻
曹組
乍寂寞　簾櫳靜　夜久寒生羅幕　窗兒外　有箇梧桐樹　早一葉　兩葉落
仄中仄韻中中仄讀中仄平平中仄韻中平中讀中仄中中仄句仄中中讀中仄仄韻
獨倚屏山欲寐　月轉驚飛烏鵲　促織兒　聲響雖不大　敢教賢　睡不著
中仄中平中仄句仄仄平中平仄韻中中中讀中仄平中仄句中中中讀中中仄韻

格二
雙調五十一字，前段五句三仄韻，後段四句兩仄韻
趙長卿
情難托　離愁重　悄愁沒處安著　那堪更一葉知秋　天色兒　漸冷落
平平仄韻平平仄句仄平仄仄平仄韻仄平仄仄仄平平句平仄平讀仄仄仄韻
馬上征衫頻揾淚　一半斑斑污却　別來為憶叮嚀語　空贏得　瘦如削
仄仄平平平仄仄句仄仄平平平仄韻仄平仄仄平平仄句平平仄讀仄平仄韻

格三
雙調五十五字，前段五句四仄韻，後段五句五仄韻
周邦彥
夜闌人靜　月痕寄　梅梢疏影　簾外曲角闌干近　舊攜手處　花霧寒成陣
中平平仄韻中中仄讀中平中仄韻平中中仄平平仄韻中平仄仄句中仄平平仄韻
應是不禁愁與恨　縱相逢難問　黛眉曾把春山印　後期無定　腸斷香銷盡
中仄中平平仄仄韻仄平平平仄韻仄中中中平中仄韻仄平平仄韻中仄平平仄韻

格四
雙調五十五字，前後段各五句、四仄韻
陳允平
玉壺塵靜　蟾光透　一簾疏影　偏愛水月樓臺近　畫簾獨倚　風度寒香陣
仄平平仄韻平平仄讀仄平平仄韻平仄仄仄平平仄韻仄平仄仄句平仄平平仄韻
猶記曲江煙水恨　歎淒凉誰問　夜深沙觜霜痕印　嚼花拌醉　枝上春無盡
平仄仄平平仄仄韻仄平平平仄韻仄平平仄平平仄韻仄平平仄句平仄平平仄韻

格五
雙調五十五字，前後段各五句、五仄韻
王行
飛瓊環佩　立縹緲　香雲影裏　冰絲縈蹙霞綃帔　瑤階玉砌　雪月看初霽
平平平仄韻仄仄仄讀平平仄仄韻平平平仄平平仄韻平平仄仄韻仄仄平平仄韻
不待夭妍相嫵媚　任天然丰致　綽約仙姿真絕世　眾芳無地　先得東風意
仄仄平平平仄仄韻仄平平平仄韻仄仄平平平仄仄韻仄平平仄韻平仄平平仄韻

格六
雙調六十四字，前後段各七句、四仄韻
《梅苑》無名氏
山重雲起　斷橋外　池塘水　晚來風定　竹枝相亞　殘陽影裏　多少風流　都在冷香疏蕊
中平中仄韻仄中仄讀平平仄韻中平中仄句中平平仄句中平中仄韻中仄平平句中仄仄平中仄韻
江南千里　問折得　誰能寄　幾番歸去　酒醒月滿　闌干十二　且隱深溪　免笑等閒桃李
平平中仄韻仄中仄讀平平仄韻中平中仄句中中中仄句中平中仄韻中仄平平句中仄中平中仄韻

格七
雙調六十四字，前後段各七句、四仄韻
周紫芝
霜蓬零亂　笑綠鬢　光陰晚　紫茱時節　小樓長醉　一川平遠　休說龍山佳會　此情不淺
平平平仄韻仄仄仄讀平平仄韻仄平平仄句仄平平仄句仄平平仄韻平仄平平平仄句仄平仄仄韻
黃花香滿　記白苧　吳歌軟　如今却向　亂山叢裏　一枝重看　對著西風搔首　為誰腸斷
平平平仄韻仄仄仄讀平平仄韻平平仄仄句仄平平仄句仄平平仄韻仄仄平平平仄句仄平平仄韻

格八
雙調六十三字，前後段各七句、四仄韻
曾紆
紋漪漲淥　疏靄連孤鶩　一年春事　柳飛輕絮　筍添新竹　寂寞幽花　獨殿小園嫩綠
平平仄仄韻平仄平平仄韻仄平平仄句仄平平仄句仄平平仄韻仄仄平平句仄仄仄平仄仄韻
登臨未足　悵遊子　歸期促　他年清夢　千里猶到　城陰溪曲　應有凌波　時為故人凝目
平平仄仄韻仄平仄讀平平仄韻平平平仄句平仄平仄句平平平仄韻平仄平平句平仄仄平平仄韻

格九
雙調六十字，前後段各六句、三仄韻
卓田
立秋十日　早露出　新凉面　斜風急雨　戰退炎光一半　月上紗窗　疑是廣寒宮殿
仄平仄仄句仄仄仄讀平平仄韻平平仄仄句仄仄平平仄仄韻仄仄平平句平仄仄平平仄韻
無端宋玉　恁撩亂　生悲怨　一年好處　都被秋光占斷　你且思量　今夜怎生消遣
平平仄仄句仄平仄讀平平仄韻仄平仄仄句平仄平平仄仄韻仄仄平平句平仄仄平平仄韻

格十
雙調六十五字，前後段各六句、四仄韻
李清照
急雨驚秋曉　今歲較　秋風早　一觴一咏　更須莫負　晚風殘照　可惜蓮花已謝　蓮房尚小
仄仄平平仄韻中中仄讀平平仄韻中平仄仄句仄平仄仄讀仄平平仄韻仄仄平平中仄句中中中仄韻
汀蘋岸草　怎稱得　人情好　有些言語　也待醉折　荷花向道　道與荷花　人比去年總老
中平中仄韻仄中仄讀中平仄韻仄平平仄句仄中仄仄讀平平仄仄韻仄仄平平句平仄仄中仄仄韻

格十一
雙調六十六字，前後段各七句、四仄韻
黃庭堅
鳳舞團團餅　恨分破　教孤另　金渠體淨　隻輪慢碾　玉塵光瑩　湯響松風　早減了二分酒病
仄仄平平仄韻仄平仄讀平平仄韻平平仄仄句仄平仄仄句仄平平仄韻平仄平平句仄仄仄仄平仄仄韻
味濃香永　醉鄉路　成佳境　恰如燈下　故人萬里　歸來對影　口不能言　心下快活自省
仄平平仄韻仄平仄讀平平仄韻仄平平仄句仄平仄仄句平平仄仄韻仄仄平平句平仄仄仄仄仄韻

格十二
雙調六十五字，前後段各六句、四仄韻
黃庭堅
敗葉霜天曉　漸鼓吹　催行棹　栽成桃李未開　便解銀章歸早　去取麒麟圖畫　要及年少
仄仄平平仄韻仄仄仄讀平平仄韻平平平仄仄平句仄仄平平平仄韻仄仄平平平仄句仄仄平仄韻
勸君醉倒　別語怎　醒時道　楚山千里暮雲　鎮鎖離人懷抱　記取江州司馬　座中最老
仄平仄仄韻仄仄仄讀仄平仄韻仄平平仄仄平句仄仄平平平仄韻仄仄平平平仄句仄平仄仄韻

