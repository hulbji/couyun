端正好
雙調五十四字，前後段各四句、四仄韻
杜安世
檻菊愁煙霑秋露　天微冷　雙燕辭去　月明空照別離苦　透素光　穿朱戶
仄仄平平平平仄韻平平仄讀平仄平仄韻仄平平仄仄平仄韻仄仄平讀平平仄韻
夜來西風彫寒樹　憑闌望　迢遙長路　花箋寫就此情緒　待寄傳　知何處
仄平平平平平仄韻平平仄讀平平平仄韻平平仄仄仄平仄韻仄仄平讀平平仄韻

格二
雙調五十四字，前後段各四句、四仄韻
楊无咎
濺濺不住溪流素　憶曾記　碧桃紅露　別來寂寞朝朝暮　恨遮斷　當時路
平平仄仄平平仄韻仄平中讀仄平平仄韻仄平仄仄平平仄韻仄平仄讀平平仄韻
仙家豈解空相誤　歎塵世　自難知處　而今重與春為主　盡浪蕊　浮花妒
平平仄仄平平仄韻仄中仄讀仄中平仄韻中平中仄平平仄韻仄中仄讀平平仄韻

