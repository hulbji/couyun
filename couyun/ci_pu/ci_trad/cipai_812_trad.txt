戚氏
三段二百十二字，前段十五句九平韻，中段十二句六平韻，後段十六句六平韻、兩叶韻
柳永
晚秋天　一霎微雨灑庭軒　檻菊蕭疏　井梧零亂惹殘煙　淒然　望江關　飛雲黯淡夕陽間　當時宋玉悲感
仄平平韻中中平仄仄平平韻仄仄平平句仄平中仄仄平平韻平平韻仄平平韻平平中仄仄平平韻平平仄仄平仄句
向此臨水與登山　遠道迢遞　行人悽楚　倦聽隴水潺湲　正蟬鳴敗葉　蛩響衰草　相應聲喧
仄中平仄仄平平韻中中平仄句平平中仄句仄平中仄平平韻仄平平仄仄句平中中仄句中仄平平韻
孤館度日如年　風露漸變　悄悄至更闌　長天靜　絳河清淺　皓月嬋娟　思綿綿　夜永對景
平仄仄仄平平韻平中仄仄句仄仄仄平平韻平平仄讀仄平中仄句仄仄平平韻仄平平韻仄仄仄仄句
那堪屈指　暗想從前　未名未祿　綺陌紅樓　往往經歲遷延
平平仄仄句仄仄平平韻仄平仄仄句仄仄平平句中仄中仄平平韻
帝里風光好　當年少日　暮宴朝歡　况有狂朋怪侶　遇當歌對酒競留連　別來迅景如梭　舊遊似夢
仄仄平平仄句中平仄仄句仄仄平平韻仄仄平平仄仄句仄平平仄仄仄平平韻仄平仄仄平平句仄平仄仄句
煙水程何限　念利名　憔悴長縈絆　追往事　空慘愁顏　漏箭移　稍覺輕寒　聽嗚咽　畫角數聲殘
中仄平平仄叶仄仄平讀中仄平平仄叶中中中讀平仄平平韻仄仄中讀中仄平平韻仄中中讀仄仄仄平平韻
對閒窗畔　停燈向曉　抱影無眠
仄平平仄句平平仄仄句仄仄平平韻

格二
三段二百十三字，前段十五句九平韻，中段十一句七平韻，後段十五句七平韻、兩叶韻
蘇軾
玉龜山　東皇靈姥統群仙　絳闕岧嶢　翠房深迥倚霏煙　幽閒　志蕭然　金城千里鎖嬋娟　當時穆滿巡狩
仄平平韻平平平仄仄平平韻仄仄平平句仄平平仄仄平平韻平平韻仄平平韻平平平仄仄平平韻平平仄仄平仄句
翠華曾到海西邊　風露明霽　鮫波極目　勢浮輿蓋方圓　正迢迢麗日　元圃清寂　瓊草芊綿
仄平平仄仄平平韻平仄平仄句平平仄仄句仄平平仄平平韻仄平平仄仄句平仄平仄句平仄平平韻
爭解繡勒香韉　鸞輅駐蹕　八馬戲芝田　瑤池近　畫樓隱隱　翠鳥翩翩　肆華筵　間作脆管鳴絃
平仄仄仄平平韻平仄仄仄句仄仄仄平平韻平平仄讀仄平仄仄句仄仄平平韻仄平平韻仄仄仄仄平平韻
宛若帝所鈞天　稚顏皓齒　綠髮方瞳　圓極恬淡高妍
仄仄仄仄平平韻仄平仄仄句仄仄平平句平仄平仄平平韻
盡倒瓊壺酒　獻金鼎藥　固大椿年　縹緲飛瓊妙舞　命雙成奏曲醉留連　雲璈韻響瀉寒泉　浩歌暢飲
仄仄平平仄句仄平仄仄句仄仄平平韻仄仄平平仄仄句仄平平仄仄仄平平韻平平仄仄仄平平韻仄平仄仄句
斜月低河漢　漸綺霞　天際紅深淺　動歸思　迴首塵寰　爛漫遊　玉輦東還　杏花風　數里響鳴鞭
平仄平平仄叶仄仄平讀平仄平平仄叶仄平平讀平仄平平韻仄仄平讀仄仄平平韻仄平平讀仄仄仄平平韻
望長安路　依稀柳色　翠點春妍
仄平平仄句平平仄仄句仄仄平平韻

格三
三段二百十字，前段十五句九平韻，中段十二句六平韻，後段十六句七平韻、兩叶韻
丘處機
夢游仙　分明曾過九重天　浩氣清英　素雲縹渺貫無邊　森然　似朝元　金童玉女下傳宣　當時萬聖齊會
仄平平韻平平平仄仄平平韻仄仄平平句仄平仄仄仄平平韻平平韻仄平平韻平平仄仄仄平平韻平平仄仄平仄句
大光明罩紫金蓮　群仙謠唱　諸天歡樂　盡皆得意忘言　流霞泛飲　蟠桃賜宴　次第留連
仄平平仄仄平平韻平平平仄句平平平仄句仄平仄仄平平韻平平仄仄句平平仄仄句仄仄平平韻
皆秉道德威權　神通自在　劫劫未能遷　冲虛妙　昊天罔極　象帝之先　透重元　命駕恍惚神遊
平仄仄仄平平韻平平仄仄句仄仄仄平平韻平平仄句仄平仄仄句仄仄平平韻仄平平韻仄仄仄仄平平句
擲火萬里迴旋　四維上下　八表縱橫　鸞鶴不用揮鞭
仄仄仄仄平平韻仄平仄仄句仄仄平平句平仄仄仄平平韻
應念隨時到　了無障礙　自有根源　看盡清都絳闕　邁瀛洲　紫府筆難傳　瑤臺閬苑花前　瑞雲掩映
仄仄平平仄句仄平仄仄句仄仄平平韻仄仄平平仄仄句仄平平句仄仄仄平平韻平平仄仄平平韻仄平仄仄句
百和香風散　四時不夜長春暖　處處覺　閒想因緣　是一點程滿功圓　混太虛　浩劫永綿綿
仄仄平平仄叶仄平仄仄平平仄叶仄仄仄讀平仄平平韻仄仄仄平仄平平韻仄仄平讀仄仄仄平平韻
任閻浮地　山摧洞府　海變桑田
仄平平仄句平平仄仄句仄仄平平韻

