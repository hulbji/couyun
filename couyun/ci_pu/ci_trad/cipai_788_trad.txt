秋思耗
雙調一百二十三字，前段十一句六仄韻，後段十二句九仄韻
吳文英
堆枕香鬟側　驟夜聲　偏稱畫屏秋色　風碎串珠　潤侵歌板　愁壓眉窄　動羅箑清商　寸心低訴敘怨抑
平仄平平仄韻仄仄平讀平仄仄平平仄韻平仄仄平句仄平平仄句平仄平仄韻仄平仄平平讀仄平平仄仄仄仄韻
映夢窗　零亂碧　待漲綠春深　落花香泛　料有斷紅流處　暗題相憶
仄仄平讀平仄仄韻仄仄仄平平句仄平平仄句仄仄仄平平仄句仄平平仄韻
歡夕　檐花細滴　送故人　粉黛重飾　漏侵瓊瑟　丁東敲斷　弄晴月白　悄一曲霓裳未終　催去驂鳳翼
平仄韻平平仄仄韻仄仄平讀仄仄平仄韻仄平平仄韻平平平仄句仄平仄仄韻仄仄仄平平仄平句平仄平仄仄韻
歎謝客　猶未識　漫瘦却東陽　燈前無夢到得　路隔重雲雁北
仄仄仄讀平仄仄韻仄仄仄平平句平平平仄仄仄韻仄仄平平仄仄韻

