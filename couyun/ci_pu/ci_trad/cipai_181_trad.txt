柳梢青
雙調四十九字，前段六句三平韻，後段五句三平韻
秦觀
岸草平沙　吳王故苑　柳裊煙斜　雨後寒輕　風前香細　春在梨花
中仄平平韻中平中仄句中仄平平韻中仄平平句中平中仄句中仄平平韻
行人一棹天涯　酒醒處　殘陽亂鴉　門外秋千　牆頭紅粉　深院誰家
中平中仄平平韻中中仄讀平平仄平韻中仄平平句中平中仄句中仄平平韻

格二
雙調四十九字，前段六句兩平韻，後段五句三平韻
劉鎮
乾鵲收聲　濕螢度影　庭院秋香　步月移陰　梳雲約翠　人在回廊
平仄平平句仄平仄仄句平仄平平韻仄仄平平句平平仄仄句平仄平平韻
醺醺宿酒殘妝　待付與　溫柔醉鄉　却扇藏嬌　牽衣索笑　今夜差凉
平平仄仄平平韻仄仄仄讀平平仄平韻仄仄平平句平平仄仄句平仄平平韻

格三
雙調五十字，前段六句三平韻，後段五句三平韻
張雨
面目冰霜　逃禪正派　只讓花光　怪底徐卿　為渠描貌　縈損柔腸
仄仄平平韻平平仄仄句仄仄平平韻仄仄平平句仄平平仄句平仄平平韻
有誰步屧長廊　更折竹聲中　吹細香　酒半醒時　雪晴寒夜　月上西窗
仄平仄仄平平韻仄仄仄平平讀平仄平韻仄仄平平句仄平平仄句仄仄平平韻

格四
雙調四十九字，前段六句三仄韻，後段五句兩仄韻
賀鑄
子規啼血　可憐又是　春歸時節　滿院東風　海棠鋪繡　梨花飛雪
仄平中仄韻中中中中句中中中仄韻中仄中平句中平中仄句中平平仄韻
丁香露泣殘枝　算未比　愁腸寸結　自是休文　多情多感　不干風月
中平中仄平平句中中仄讀中平中仄韻中仄中平句中平中仄句中平平仄韻

格五
雙調四十九字，前段六句兩仄韻，後段五句兩仄韻
蔡伸
連璧尋春　踏青尚憶　年時攜手　此際重來　可憐還是　去年時候
平仄平平句仄平仄仄句平平平仄韻仄仄平平句仄平平仄句仄平平仄韻
陰陰柳下人家　人面似　桃花依舊　但願年年　春風有信　人心長久
平平仄仄平平句平仄仄讀平平平仄韻仄仄平平句平平仄仄句平平平仄韻

格六
雙調四十九字，前段六句三仄韻，後段五句三仄韻
趙彥端
衰翁自謫　堪笑忘了　山林閒適　一歲花黃　一秋酒綠　一番頭白
平平仄仄韻平仄平仄句平平平仄韻仄仄平平句仄平仄仄句仄平平仄韻
浮生似醉如客　問底事　歸來未得　但願長年　故人相與　春朝秋夕
平平仄仄平仄韻仄仄仄讀平平仄仄韻仄仄平平句仄平平仄句平平平仄韻

格七
雙調五十字，前段六句兩仄韻，後段五句兩仄韻
吳瓘
牆角孤根　株身纖小　嬌羞無力　蟹眼微紅　粉容未露　不禁春色
平仄平平句平平平仄句平平平仄韻仄仄平平句仄平仄仄句仄平平仄韻
怕東君　汨沒芳姿　漸迤邐　檀心半坼　緩步回廊　黃昏月淡　那時相得
仄平平讀仄仄平平句仄仄仄讀平平仄仄韻仄仄平平句平平仄仄句仄平平仄韻

格八
雙調五十字，前段五句三仄韻，後段五句兩仄韻
《古今詞話》無名氏
依稀曉星明滅　白露點　蒼苔敗葉　斷址頹垣　荒煙衰草　漢家宮闕
平平仄平平仄韻仄仄仄讀平平仄仄韻仄仄平平句平平平仄句仄平平仄韻
咸陽道上行人　依舊是　利親名切　改換容顏　消磨今古　隴頭殘月
平平仄仄平平句平仄仄讀仄平平仄韻仄仄平平句平平平仄句仄平平仄韻

