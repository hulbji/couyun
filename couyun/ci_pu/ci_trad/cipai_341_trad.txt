喝火令
雙調六十五字，前段五句三平韻，後段七句四平韻
黃庭堅
見晚情如舊　交疏分已深　舞時歌處動人心　煙水數年魂夢　無處可追尋
仄仄平平仄句平平仄仄平韻仄平平仄仄平平韻平仄仄平平仄句平仄仄平平韻
昨夜燈前見　重題漢上襟　便愁雲雨又難禁　曉也星稀　曉也月西沈　曉也雁行低度　不會寄芳音
仄仄平平仄句平平仄仄平韻仄平平仄仄平平韻仄仄平平句仄仄仄平平韻仄仄仄平平仄句仄仄仄平平韻

