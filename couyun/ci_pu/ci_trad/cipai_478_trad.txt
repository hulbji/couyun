采桑子慢
雙調九十字，前後段各九句、五平韻
吳禮之
金風顫葉　那更餞別江樓　聽淒切　陽關聲斷　楚館雲收　去也難留　萬重煙水一扁舟　錦屏羅幌
平平仄仄句仄仄仄仄平平韻仄平仄讀平平平仄句仄仄平平韻仄仄平平韻仄平平仄仄平平韻仄平平仄句
多應換得　蓼岸蘋洲
平平仄仄句仄仄平平韻
凝想恁時歡笑　傷今萍梗悠悠　漫回首　妖嬈何處　眷戀無由　先自悲秋　眼前景物只供愁
平仄仄平平仄句平平平仄平平韻仄平仄讀平平平仄句仄仄平平韻平仄平平韻仄平仄仄仄平平韻
寂寥情緒　也恨分淺　也悔風流
仄平平仄句仄仄仄仄句仄仄平平韻

格二
雙調九十字，前段九句三叶韻、一平韻，後段十句一叶韻、四平韻
蔡伸
明眸秀色　別是天真瀟灑　更鬢髮堆雲　玉臉淡拂輕霞　醉裏精神　眾中標格誰能畫　當時攜手
平平仄仄句仄仄平平平仄叶仄仄仄平平句仄仄仄仄平平韻仄仄平平句仄平平仄平平仄叶平平平仄句
花籠淡月　重門深亞
平平仄仄句平平平仄叶
巫峽夢回　已成陳事　豈堪重話　漫贏得　羅襟清淚　鬢邊霜華　懷念傷嗟　憑闌煙水渺無涯
平仄仄平句仄平平仄句仄平平仄叶仄平仄讀平平平仄句仄平平平韻平仄平平韻平平平仄仄平平韻
秦源目斷　碧雲暮合　難認仙家
平平仄仄句仄平仄仄句平仄平平韻

格三
雙調九十字，前段九句一叶韻、三平韻，後段十句四平韻
潘元質
愁春未醒　還是清和天氣　對濃綠陰中庭院　燕語鶯啼　數點新荷　翠鈿輕泛水平池　一簾風絮
平平仄仄句平仄平平平仄叶仄平仄平平平仄句仄仄平平韻中仄平平句仄平平仄仄平平韻中平平仄句
纔晴又雨　梅子黃時
平平仄仄句中仄平平韻
忍記那回　玉人嬌困　初試單衣　共攜手　紅窗描繡　畫扇題詩　怎有而今　半牀明月兩天涯
仄仄仄平句中平中仄句中仄平平韻仄平仄讀平平中仄句中仄平平韻仄仄平平句仄平平仄仄平平韻
章臺何處　多應為我　蹙損雙眉
平平平仄句中平仄仄句中仄平平韻

格四
雙調九十字，前段八句三仄韻、一叶韻，後段十句四仄韻
辛棄疾
千峰雲起　驟雨一霎時價　更遠樹斜陽　風景怎生圖畫　青旗賣酒　山那畔　別有人家　只消山水光中
平平平仄句仄仄仄仄平仄韻仄仄仄平平句平仄仄平平仄韻平平仄仄句平仄仄讀仄仄平平叶仄平平仄平平句
無事過這一夏
平仄仄仄仄仄韻
午睡醒時　松窗竹戶　萬千瀟灑　看野鳥飛來　又是一般閒暇　却怪白鷗　覷著人　欲下未下
仄仄平平句平平仄仄句仄平平仄韻平仄仄平平句仄仄仄平平仄韻仄仄仄平句仄仄平讀仄仄仄仄韻
舊盟都在　新來莫是　別有說話
仄平平仄句平平仄仄句仄仄仄仄韻

格五
雙調八十九字，前段九句一叶韻、三平韻，後段十句四平韻
《花草粹編》無名氏
夏日正長　無奈如焚天氣　火雲聳　奇峰天外　未雨先雷　畏日流金　六龍高駕火輪飛　紋簟紗廚
仄仄仄平句平仄平平平仄叶仄平仄讀平平平仄句仄仄平平韻仄仄平平句仄平平仄仄平平韻平仄平平句
風車漫攬　月扇空揮
平平仄仄句仄仄平平韻
金爐煙細　午風輕轉　堪避炎威　漸凉生池閣　卷起簾幕珠璣　嬌娥美麗　天然秀色冰肌　曲闌深徑
平平平仄句仄平平仄句平仄平平韻仄平平平仄句仄仄平仄平平韻平平仄仄句平平仄仄平平韻仄平平仄句
荷香旖旎　玉管聲齊
平平仄仄句仄仄平平韻

