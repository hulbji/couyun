獻衷心
雙調六十四字，前段九句四平韻，後段八句四平韻
歐陽炯
見好花顏色　爭笑東風　雙臉上　晚妝同　閉小樓深閣　春景重重　三五夜　偏有恨　月明中
仄中平中仄句平仄平平韻平仄仄句仄平平韻仄仄平平仄句平仄平平韻平中仄句平仄仄句仄平平韻
情未已　信曾通　滿衣猶自染檀紅　恨不如雙燕　飛舞簾櫳　春欲暮　殘絮盡　柳條空
平仄仄句仄平平韻仄平平仄仄平平韻仄中平平仄句平仄平平韻平中仄句平仄仄句仄平平韻

格二
雙調六十九字，前後段各九句、四平韻
顧夐
繡鴛鴦帳暖　畫孔雀屏敧　人悄悄　月明時　想昔年歡笑　恨今日分離　銀釭背　銅漏永　阻佳期
仄平平仄仄句仄仄仄平平韻平仄仄句仄平平韻仄仄平平仄句仄平仄平平韻平平仄句平仄仄句仄平平韻
小爐煙細　虛閣簾垂　幾多心事　暗地思惟　被嬌娥牽役　魂夢如癡　金閨裏　山枕上　始應知
仄平平仄句平仄平平韻仄平平仄句仄仄平平韻仄平平平仄句平仄平平韻平平仄句平仄仄句仄平平韻

