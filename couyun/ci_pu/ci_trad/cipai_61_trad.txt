風流子
單調三十四字，八句六仄韻
孫光憲
樓倚長衢欲暮　瞥見神仙伴侶　微傅粉　攏梳頭　隱映畫簾開處　無語　無緒　慢曳羅裙歸去
平仄中平中仄韻中仄中平中仄韻平仄仄句仄平平句中仄中平中仄韻平仄韻平仄韻中仄中平平仄韻

格二
雙調一百十字，前段十二句四平韻，後段十句四平韻
周邦彥
楓林彫晚葉　關河迥　楚客慘將歸　望一川暝靄　雁聲哀怨　半規凉月　人影參差　酒醒後
中中中中仄句平中仄讀中仄仄平平韻仄中中中中句仄平平仄句中平中仄句中中中平韻中中中讀
淚花銷鳳蠟　風幕卷金泥　砧杵韻高　喚回殘夢　綺羅香減　牽起餘悲
中平平仄仄句中仄仄平平韻中仄仄平句中平中仄句中平中仄句中仄平平韻
亭皋分襟地　難堪處　偏是掩面牽衣　何况怨懷長結　重見無期　想寄恨書中　銀鈎空滿　斷腸聲裏
中平平中仄句平中仄讀平中中仄平平韻中仄中平平仄句中仄平平韻仄中中中中句中平中仄句中平中中句
玉箸還垂　多少暗愁密意　惟有天知
中仄平平韻中仄中平中仄句中仄平平韻

格三
雙調一百十字，前段十二句四平韻，後段十一句四平韻
張耒
亭皋木葉下　重陽近　又是搗衣秋　奈愁入庾腸　老侵潘鬢　誤簪黃菊　花也應羞　楚天晚
平平仄仄仄句平平仄讀仄仄仄平平韻仄平仄仄平句仄平平仄句仄平平仄句平仄平平韻仄平仄讀
白蘋煙盡處　紅蓼水邊頭　芳草有情　夕陽無語　雁橫南浦　人倚西樓
仄平平仄仄句平仄仄平平韻平仄仄平句仄平平仄句仄平平仄句平仄平平韻
玉容知安否　香箋共錦字　兩處悠悠　空恨白雲離合　青鳥沉浮　向風前懊惱　芳心一點　寸眉兩葉
仄平平平仄句平平仄仄仄句仄仄平平韻平仄仄平平仄句平仄平平韻仄平平仄仄句平平仄仄句仄平仄仄句
禁甚閒愁　情到不堪言處　分付東流
平仄平平韻平仄仄平平仄句平仄平平韻

格四
雙調一百十一字，前段十二句四平韻，後段十一句四平韻
王之道
扁舟南浦岸　分攜處　鳴佩憶珊珊　見十里長堤　數聲啼鴃　至今清淚　襟袖斕斑　誰信道
平平平仄仄句平平仄讀平仄仄平平韻仄仄仄平平句仄平平仄句仄平平仄句平仄平平韻平仄仄讀
沈腰成瘦損　潘鬢就衰殘　漫把酒臨風　看花對月　不言拄笏　無緒憑闌
仄平平仄仄句平仄仄平平韻仄仄仄平平句仄平仄仄句仄平仄仄句平仄平平韻
相逢還相感　但凝情秋水　送恨青山　應念馬催行色　泥濺征衫　况芳菲將過　紅英晼晚　追隨正樂
平平平平仄句仄平平平仄句仄仄平平韻平仄仄平平仄句平仄平平韻仄平平平仄句平平仄仄句平平仄仄句
黃鳥間關　爭得此心無著　渾是雲閒
平仄平平韻平仄仄平平仄句平仄平平韻

格五
雙調一百十字，前後段各十二句、四平韻
王千秋
夜久燭花暗　仙翁醉　豐頰縷紅霞　正三行鈿袖　一聲金縷　卷茵停舞　側火分茶　笑盈盈
仄仄仄平仄句平平仄讀平仄仄平平韻仄平平平仄句仄平平仄句仄平平仄句仄仄平平韻仄平平讀
濺湯溫翠碗　拆印啟緗紗　玉筍緩搖　雲頭初起　竹龍停戰　雨脚微斜
仄平平仄仄句仄仄仄平平韻仄仄仄平句平平平仄句仄平平仄句仄仄平平韻
清風生兩腋　塵埃盡　留白雪　長黃芽　解使芝眉長秀　潘鬢休華　想行宮異日　袞衣寒夜
平平平仄仄句平中仄句中仄仄句仄平平韻仄仄平平平仄句平仄平平韻仄平平仄仄句仄平平仄句
小團分賜　新樣金花　還記玉麟春色　曾在仙家
仄平平仄句平仄平平韻平仄仄平平仄句平仄平平韻

格六
雙調一百九字，前段十二句五平韻，後段十句四平韻
周邦彥
新綠小池塘　風簾動　碎影舞斜陽　羨金屋去來　舊時巢燕　土花繚繞　前度莓牆　繡閣鳳幃深幾許
平仄仄平平韻平平仄讀仄仄仄平平韻仄平仄仄平句仄平平仄句仄平平仄句平仄平平韻仄仄仄平平仄仄句
聽得理絲簧　欲說又休　慮乖芳信　未歌先咽　愁近清觴
仄仄仄平平韻仄仄仄平句仄平平仄句仄平平仄句平仄平平韻
遙知新妝了　開朱戶　應自待月西厢　最苦夢魂　今宵不到伊行　問甚時說與　佳音密耗　寄將秦鏡
平平平平仄句平平仄讀平仄仄仄平平韻仄仄仄平句中平中仄平平韻仄仄平仄仄句平平仄仄句仄平平仄句
偷換韓香　天便教人　霎時厮見何妨
平仄平平韻平仄平平句仄平平仄平平韻

格七
雙調一百九字，前段十二句五平韻，後段十句四平韻
吳文英
金谷已空塵　薰風轉　國色返春魂　半欹雪醉霜　舞低鸞翅　絳籠蜜炬　綠映龍盆　窈窕繡窗人睡起
平仄仄平平韻平平仄讀仄仄仄平平韻仄平仄仄平句仄平平仄句仄平仄仄句仄仄平平韻仄仄仄平平仄仄句
臨砌默無言　慵整墮鬟　怨時遲暮　可憐憔悴　啼雨黃昏
平仄仄平平韻平仄仄平句仄平平仄句仄平平仄句平仄平平韻
輕橈移花市　秋孃渡　飛浪濺濕行裙　二十四橋南北　羅薦香分　念碎劈芳心　縈思千縷　贈將幽素
平平平平仄句平平仄讀平仄仄仄平平韻中仄仄平中仄句中仄平平韻仄仄仄平平句平平平仄句仄平平仄句
偷翦重雲　終待鳳池歸去　催咏紅翻
平仄平平韻平仄仄平平仄句中仄平平韻

格八
雙調一百八字，前段十二句五平韻，後段十一句五平韻
賀鑄
何處最難忘　方豪健　放樂五雲鄉　彩筆賦詩　禁池芳草　香韉調馬　輦路垂楊　綺筵上　扇偎歌黛淺
平仄仄平平韻平平仄讀仄仄仄平平韻仄仄仄平句仄平平仄句平平平仄句仄仄平平韻仄平仄讀仄平平仄仄句
汗裛舞羅香　蘭燭伴歸　繡輪同載　閉花別館　隔水深坊
仄仄仄平平韻平仄仄平句仄平平仄句仄平仄仄句仄仄平平韻
零落少年場　琴心漫流怨　帶眼偷長　無奈占牀燕月　欺鬢吳霜　塞北音塵　魚封永斷　便橋煙雨
平仄仄平平韻平平仄平仄句仄仄平平韻平仄仄平平仄句平仄平平韻仄仄平平句平平仄仄句仄平平仄句
鶴表相望　好在後庭桃李　應記劉郎
仄仄平平韻仄仄仄平平仄句平仄平平韻

格九
雙調一百十一字，前段十二句五平韻，後段十一句五平韻
吳激
書劍憶游梁　當時事　底處不堪傷　望蘭楫嫩漪　向吳南浦　杏花微雨　窺宋東牆　鳳城外
平仄仄平平韻平平仄讀仄仄仄平平韻仄平仄仄平句仄平平仄句仄平平仄句平仄平平韻仄平仄讀
燕隨青步障　絲惹紫遊韁　曲水古今　禁煙前後　暮雲樓閣　春草池塘
仄平平仄仄句平仄仄平平韻仄仄仄平句仄平平仄句仄平平仄句平仄平平韻
回首斷人腸　年芳但如霧　鏡髮已成霜　獨自蟻尊陶寫　蝶夢悠揚　聽出塞琵琶　風沙淅瀝
中中中中平韻平平中中仄句仄仄仄平平韻仄仄仄平平仄句仄仄平平韻仄仄仄平平句平平仄仄句
寄書鴻雁　煙月微茫　不似海門潮信　猶到潯陽
仄平平仄句平仄平平韻仄仄仄平平仄句平仄平平韻

