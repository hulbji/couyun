臨江仙
雙調五十四字，前後段各四句、三平韻
和凝
海棠香老春江晚　小樓霧縠空濛　翠鬟初出繡簾中　麝煙鸞佩惹蘋風
中平中仄平平仄句中中中仄平平韻仄平平仄仄平平韻仄平平仄仄平平韻
碾玉釵搖鸂鶒戰　雪肌雲鬢將融　含情遙指碧波東　越王臺殿蓼花紅
中仄中平平仄仄句仄平平仄平平韻平平中仄仄平平韻中平平仄仄平平韻

格二
雙調五十八字，前後段各五句、三平韻
張泌
煙消湘渚秋江靜　蕉花露泣愁紅　五雲雙鶴去無蹤　幾回魂斷　凝望向長空
中中平中平中仄句中平中仄平平韻中平中仄仄平平韻中平中仄句中仄仄平平韻
翠竹暗流珠淚怨　閒調寶瑟波中　花鬟月鬢綠雲重　古祠深處　香冷雨和風
中中仄中平中仄句中平中仄平平韻中平中仄仄平平韻中平中仄句中仄仄平平韻

格三
雙調五十八字，前段五句四平韻，後段五句三平韻
牛希濟
柳帶搖風漢水濱　平蕪兩岸爭勻　鴛鴦對浴浪痕新　弄珠遊女　微笑自含春
仄中平中仄中平韻平平仄仄平平韻平平仄仄仄平平韻仄平平仄句平仄仄平平韻
輕步暗移蟬鬢動　羅裙風惹輕塵　水晶宮殿豈無因　空勞纖手　解佩贈情人
平仄仄平平仄仄句平平平仄平平韻仄平平仄仄平平韻平平平仄句仄仄仄平平韻

格四
雙調五十八字，前後段各五句、三平韻
（南唐）李煜
庭空客散人歸後　畫堂半掩珠簾　林風淅淅夜厭厭　小樓新月　回首自纖纖
平平仄仄平平仄句仄平仄仄平平韻平平仄仄仄平平韻仄平平仄句平仄仄平平韻
春光鎮在人空老　新愁往恨何窮　　金刀力困起還慵　一聲羌笛　驚起醉怡容
平平仄仄平平仄句平平仄仄平平換韻平平仄仄仄平平韻仄平平仄句平仄仄平平韻

格五
雙調六十字，前後段各六句、三平韻
顧夐
碧染長空池似鏡　倚樓閒望凝情　滿衣紅藕細香清　象牀珍簟　山障掩　玉琴橫
仄仄平平平仄仄句仄平平仄平平韻仄平平仄仄平平韻仄平平仄句平仄仄句仄平平韻
暗想昔時歡笑事　如今贏得愁生　博山爐暖淡煙輕　蟬吟人靜　殘日傍　小窗明
仄仄仄平平仄仄句平平平仄平平韻仄平平仄仄平平韻平平平仄句平仄仄句仄平平韻

格六
雙調五十八字，前後段各五句、三平韻
徐昌圖
飲散離亭西去　浮生長恨飄蓬　回頭煙柳漸重重　淡雲孤雁遠　寒日暮天紅
中仄平平中仄句中平中仄平平韻平平平仄仄平平韻仄平平仄仄句中仄仄平平韻
今夜畫船何處　潮平淮月朦朧　酒醒人靜奈愁濃　殘燈孤枕夢　輕浪五更風
中仄中平中仄句平平中仄平平韻中平平仄仄平平韻平平中仄仄句中仄仄平平韻

格七
雙調五十六字，前後段各五句、三平韻
向子諲
新月低垂簾額　小梅半出簷牙　高堂開宴靜無嘩　麟孫鳳女　學語正咿啞
平仄平平平仄句仄平仄仄平平韻平平平仄仄平平韻平平仄仄句仄仄仄平平韻
寶鼎勝熏沈水　瓊漿爛醉流霞　薌林同老此生涯　一川風露　總道是仙家
仄仄仄平平仄句平平仄仄平平韻平平平仄仄平平韻仄平平仄句仄仄仄平平韻

格八
雙調六十字，前後段各五句、三平韻
賀鑄
巧翦合歡羅勝子　釵頭春意翩翩　豔歌淺笑拜嫣然　願郎宜此酒　行樂駐華年
中中中中平中仄句平平中仄平平韻中平中仄仄平平韻仄平中仄仄句中仄仄平平韻
未至文園多病客　幽襟淒斷堪憐　舊游夢掛碧雲天　人歸落雁後　思發在花前
中中中中平中仄句中平平仄平平韻中平中仄仄平平韻中平中仄仄句中仄仄平平韻

格九
雙調六十二字，前後段各五句、三平韻
晏幾道
東野亡來無麗句　於君去後少交親　追思往事好沾巾　白頭王建在　猶見咏詩人
平仄平平平仄仄句平平仄仄仄平平韻平平仄仄仄平平韻仄平平仄仄句平仄仄平平韻
學道深山空自老　留名千載不干身　酒筵歌席莫辭頻　爭如南陌上　占取一年春
仄仄平平平仄仄句平平平仄仄平平韻仄平平仄仄平平韻平平平仄仄句仄仄仄平平韻

格十
雙調五十九字，前後段各五句、三平韻
馮延巳
冷紅飄起桃花片　青春意緒闌珊　畫樓簾幕卷輕寒　酒餘人散後　獨自憑闌干
仄平平仄平平仄句平平仄仄平平韻仄平平仄仄平平韻仄平平仄仄句仄仄仄平平韻
夕陽千里連芳草　萋萋愁殺王孫　　徘徊飛盡碧天雲　鳳笙何處　圓月照黃昏
仄平平仄平平仄句平平平仄平平換韻平平平仄仄平平韻仄平平仄句平仄仄平平韻

格十一
雙調五十九字，前後段各五句、三平韻
王觀
別浦相逢何草草　扁舟兩岸垂楊　繡屏珠箔綺香囊　酒深歌拍緩　愁入翠眉長
仄中平中平中仄句平平仄仄平平韻仄平平仄仄平平韻仄平平仄仄句平仄仄平平韻
燕子歸來人去也　此時無奈昏黃　桃花應似我愁腸　不禁微雨　流淚濕紅妝
仄中平中平中仄句仄平平仄平平韻平平仄仄仄平平韻仄平平仄句平仄仄平平韻

