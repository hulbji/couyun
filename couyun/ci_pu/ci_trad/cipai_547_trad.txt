夜合花
雙調九十七字，前段十句五平韻，後段十句六平韻
晁補之
百紫千紅　占春多少　共推絕世花王　西都萬戶　擅名不為姚黃　漫腸斷巫陽　對沈香亭北新妝
仄仄平平句仄平平仄句仄平仄仄平平韻平平仄仄句仄平仄仄平平韻仄平仄平平韻仄平平平仄平平韻
記清平調　詞成進了　一夢仙鄉
仄平平仄句平平仄仄句仄仄平平韻
天葩秀出無雙　倚朝暉　半如酣醉成狂　無言自省　檀心一點偷芳　念往事情傷　又新豔曾說滁陽
平平仄仄平平韻仄平平句仄平平仄平平韻平平仄仄句平平仄仄平平韻仄仄仄平平韻仄平仄平仄平平韻
縱歸來晚　君王殿后　別是風光
仄平平仄句平平仄仄句仄仄平平韻

格二
雙調一百字，前段十一句五平韻，後段十一句六平韻
史達祖
冷截龍腰　偷拏鸞爪　楚山長鎖秋雲　梅花未落　年年怨入江城　千嶂碧　一聲清　枉人間
中仄平平句中平中仄句仄平平仄平平韻中平仄仄句平中仄仄平平韻中仄仄句仄平平韻仄中中讀
兒女簫笙　共蒼凉處　琵琶湓浦　長嘯蘇門
中仄平平韻中平平仄句中平中仄句中仄平平韻
當時低度西鄰　天澹闌干欲暮　曾賦高情　子期老矣　不堪殢酒重聽　纖手靜　七星明　有新聲
平中中仄平平韻中仄平平仄仄句中仄平平韻中中仄仄句中平中仄平平韻中仄仄句仄平平韻仄中中讀
應更魂驚　夢回人世　寥寥夜月　空照天津
中仄平平韻仄平平仄句中平仄仄句平仄平平韻

格三
雙調一百字，前段十一句五平韻，後段十一句七平韻
高觀國
斑駁雲開　濛松雨過　海棠花外寒輕　湖山翠暖　東風正要新晴　又喚醒　舊遊情　記年時
平仄平平句平平仄仄句仄平平仄平平韻平平仄仄句平平仄仄平平韻仄仄仄句仄平平韻仄平平讀
今日清明　隔花陰淺　香隨笑語　特地逢迎
平仄平平韻仄平平仄句平平仄仄句仄仄平平韻
人生　好景難并　依舊秋千巷陌　花月蓬瀛　春衫抖擻　餘香半染芳塵　念嫩約　杳難憑　被幾聲
平平韻仄仄平平韻平仄平平仄仄句平仄平平韻平平仄仄句平平仄仄平平韻仄仄仄句仄平平韻仄仄平讀
啼鳥驚心　一庭芳草　危闌晚日　無限消凝
平仄平平韻仄平平仄句平平仄仄句平仄平平韻

格四
雙調一百字，前後段各十句、五平韻
曹勛
星拱堯眉　日臨雲幄　曉天初靜炎曦　香凝翠扆　花籠禁殿風遲　綵山高與雲齊　奉明主　玉斝交揮
平仄平平句仄平平仄句仄平平仄平平韻平平仄仄句平平仄仄平平韻仄平平仄平平韻仄平仄讀仄仄平平韻
慶天申旦　九州四海　同咏昌時
仄平平仄句仄平仄仄句平仄平平韻
今年麥有雙岐　別有琅玕並節　深秀聯枝　豐世瑞物　嘉祥效祉熙熙　坐中莫惜沈醉　仰三聖
平平仄仄平平韻仄仄平平仄仄句平仄平平韻平仄仄仄句平平仄仄平平韻仄平仄仄平仄句仄平仄讀
玉德光輝　獻南山壽　嚴宸萬載　永奉垂衣
仄仄平平韻仄平平仄句平平仄仄句仄仄平平韻

格五
雙調九十九字，前段十一句五平韻，後段十一句六平韻
孫惟信
風葉敲窗　露蛩吟甃　謝孃庭院秋宵　鳳屏半掩　釵花映燭紅搖　潤玉暖　膩雲嬌　染芳情
平仄平平句仄平平仄句仄平平仄平平韻仄平仄仄句平平仄仄平平韻仄仄仄句仄平平韻仄平平讀
香透鮫綃　斷魂留夢　煙迷楚驛　月落藍橋
平仄平平韻仄平平仄句平平仄仄句仄仄平平韻
誰念賣藥文簫　望仙城路杳　鶯燕迢迢　羅衫暗摺　蘭痕粉跡都銷　流水遠　亂花飄　苦相思
平仄仄仄平平韻仄平平仄仄句平仄平平韻平平仄仄句平平仄仄平平韻平仄仄句仄平平韻仄平平讀
寬盡春腰　幾時重恁　玉驄過處　小袖輕招
平仄平平韻仄平平仄句仄平仄仄句仄仄平平韻

