八音諧
雙調一百字，前後段各九句、四仄韻
曹勛
芳景到橫塘　官柳陰低覆　新過疏雨　望處藕花密　映煙汀沙渚　波靜翠展琉璃　似竚立　飄飄川上女
平仄仄平平句平仄平平仄句平平平仄韻仄仄仄平仄句仄平平平仄韻平仄仄仄平平句仄仄仄讀平平平仄仄韻
弄曉色　正鮮妝照影　幽香潛度
仄仄仄讀仄平平仄仄句平平平仄韻
水閣薰風對萬姝　共泛泛紅綠　鬧花深處　移棹採初開　嗅金纓留取　趁時凝賞池邊　預後約
仄仄平平仄仄平句仄仄仄平仄句仄平平仄韻平仄仄平平句仄平平平仄韻仄平平仄平平句仄仄仄讀
淡雲低護　未飲且憑闌　更待滿　荷珠露
仄平平仄韻仄仄仄平平句仄仄仄讀平平仄韻

