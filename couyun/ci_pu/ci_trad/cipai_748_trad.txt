一寸金
雙調一百八字，前段十句四仄韻，後段十一句四仄韻
柳永
井絡天開　劍嶺雲橫控西夏　地勝異　錦裏風光　蠶市繁華　簇簇歌臺舞榭　雅俗多遊賞　輕裘俊
仄仄平平句仄仄平平仄平仄韻仄仄仄讀仄仄平平句平仄平平句仄仄平平仄仄韻仄仄平平仄句平平仄讀
靚妝豔冶　當春晝　摸石池邊　浣花溪上景如畫
仄平仄仄韻平平仄句仄仄平平讀仄平平仄仄平仄韻
夢應三刀　橋名萬里　中和政多暇　仗漢節　攬轡澄清　高掩武侯勳業　文翁風化　台鼎思賢久
仄仄平平句平平仄仄句平平仄平仄韻仄仄仄讀仄仄平平句平仄仄平平仄句平平平仄韻平仄平平仄句
方鎮靜　又還命駕　空遺愛　西蜀山川　異日成佳話
平仄仄讀仄平仄仄韻平平仄句平仄平平句仄仄平平仄韻

格二
雙調一百八字，前段十句四仄韻，後段十一句四仄韻
周邦彥
州夾蒼崖　下枕江山是城郭　望海霞接日　紅翻水面　晴風吹草　青搖山脚　波暖鳧鷖泳　沙痕退
中仄平平句仄仄平平仄平仄韻仄仄平中仄句平平仄仄句中平中仄句平平中仄韻中仄平平仄句平中仄讀
夜潮正落　疏林外　一點炊煙　渡口參差正寥廓
中平仄仄韻平平仄讀中仄平平句仄仄平平仄平仄韻
自歎勞生　經年何事　京華信漂泊　念渚蒲汀柳　空歸閒夢　風輪雨楫　終辜前約　情景牽心眼
中仄平平句平平中仄句平中仄平仄韻仄仄平平仄句中平中仄句中平中仄句中平平仄韻中仄平平仄句
流連處　利名易薄　回頭謝　冶葉倡條　便入漁釣樂
平中仄讀中平仄仄韻平平仄讀中仄平平句仄仄平仄仄韻

格三
雙調一百八字，前後段各十一句、五仄韻
李彌遜
仙李盤根　自有天潢藹芳裔　更溜雨霜皮　臨風玉樹　紫髯丹頰　長生久視　鶴帳琅書至　長庚夢
平仄平平句仄仄平平仄平仄韻仄仄仄平平句平平仄仄句仄平平仄句平平仄仄韻仄仄平平仄韻平平仄讀
當年暗記　邀歡處　回首西風　漸喜秋英弄霜蕊
平平仄仄韻平平仄句平仄平平句仄仄平平仄平仄韻
暫卷雙旌　鳴金吹竹　高堂伴新戲　對璧月流光　屏山供翠　碧雲乍合　飛觴如綴　早晚巖廊侍
仄仄平平句平平平仄句平平仄平仄韻仄仄仄平平句平平平仄句仄平仄仄句平平平仄韻仄仄平平仄韻
終不負　黃樓一醉　丹青手　先與翻階　萬葉增春媚
平仄仄讀平平仄仄韻平平仄讀平仄平平句仄仄平平仄韻

格四
雙調一百八字，前段十句四仄韻，後段十一句四仄韻
曹勛
霜落鴛鴦　繡隱芙蓉小春節　應運看　月魄分輝　坤順同符　文母徽音芳烈　誕育乾坤主　均慈愛
平仄平平句仄仄平平仄平仄韻仄仄仄讀仄仄平平句平仄平平句平仄平平平仄韻仄仄平平仄句平平仄讀
練裙豈別　經沙塞　涉履煙塵　瑞色怡然更英發
仄平仄仄韻平平仄句仄仄平平句仄仄平平仄平仄韻
上聖中興　嚴恭問寢　宮庭正和悅　看壽筵高啟　龍香低轉　聲入霓裳　檀槽新撥　翠袞同行樂
仄仄平平句平平仄仄句平平仄平仄韻仄仄平平仄句平平平仄句平仄平平句平平平仄韻仄仄平平仄句
鈞韶奏　喜盈絳闕　傾心願　億載慈寧　醉賞閒風月
平平仄讀仄平仄仄韻平平仄讀仄仄平平句仄仄平平仄韻

格五
雙調一百五字，前段十一句四仄韻，後段十二句四仄韻
《鳴鶴餘音》無名氏
堪歎群迷　夢空花　幾人悟　更假饒　錦帳銅山　朱履玉簪　畢竟於身何故　未若紅塵外　幽隱竹籬蓬戶
平仄平平句仄平平句仄平仄韻仄仄平讀仄仄平平句平仄仄平句仄仄平平平仄韻仄仄平平仄句平仄仄平平仄韻
青松下　一曲高歌　笑傲年華換今古
平平仄句仄仄平平句仄仄平平仄平仄韻
紫府春光　清都雅會　時妙有真趣　看自然天樂　星樓月殿　鸞飛鳳舞　白雲深處　壺內神仙景
仄仄平平句平平仄仄句平仄仄平仄韻仄仄平平仄句平平仄仄句平平仄仄句仄平平仄韻平仄平平仄句
誰肯少年迴顧　逍遙界　獨我歸來　復入寥陽去
平仄仄平平仄韻平平仄句仄仄平平句仄仄平平仄韻

