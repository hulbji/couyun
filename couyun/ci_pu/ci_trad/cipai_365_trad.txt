連理枝
雙調七十字，前後段各七句、四仄韻
李白
雪蓋宮樓閉　羅幕昏金翠　鬭鴨闌干　香心淡薄　梅梢輕倚　噴寶猊香燼　麝煙濃　馥紅綃翠被
中仄平平仄韻中仄平平仄韻中中中中句中平中仄句中平中仄韻仄中平中仄讀仄平平句仄平平中仄韻
淺畫雲垂帔　點滴昭陽淚　咫尺宸居　君恩斷絕　似遙千里　望水晶簾外　竹枝寒　守羊車未至
中仄平平仄韻中仄平平仄韻中仄平平句中平中仄句中平中仄韻仄中平中仄讀仄平平句仄平平中仄韻

格二
雙調七十二字，前後段各六句、四仄韻
邵叔齊
澹泊疏籬隔　寂寞官橋側　綠萼青枝風塵外　別是一般姿質　念天涯憔悴　各飄零　記初曾相識
仄仄平平仄韻仄仄平平仄韻仄仄平平平平仄句仄仄仄平平仄韻仄平平平仄讀仄平平句仄平平平仄韻
雪裏清寒逼　月下幽香襲　不似薄情無憑準　一去音書難得　看年年時候　不踰期　報陽和消息
仄仄平平仄韻仄仄平平仄韻仄仄仄平平平仄句仄仄平平平仄韻仄平平平仄讀仄平平句仄平平平仄韻

