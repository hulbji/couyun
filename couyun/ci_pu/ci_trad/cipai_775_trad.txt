沁園春
雙調一百十四字，前段十三句四平韻，後段十二句五平韻
蘇軾
孤館燈青　野店雞號　旅枕夢殘　漸月華收練　晨霜耿耿　雲山摛錦　朝露漙漙　世路無窮
中中平平句中中中中句中中中平韻仄中平中仄句中平中仄句中平中仄句中仄平平韻中仄平平句
勞生有限　似此區區長鮮歡　微吟罷　憑征鞍無語　往事千端
中平中仄句中仄平平中仄平韻中平仄句中中平中仄句中仄平平韻
當時共客長安　似二陸　初來俱少年　有筆頭千字　胸中萬卷　致君堯舜　此事何難　用舍由時
中平中仄平平韻中中仄讀中平中仄平韻仄中平中仄句中平中仄句中平中仄句中仄平平韻中仄平平句
行藏在我　袖手何妨閒處看　身長健　但優遊卒歲　且鬭尊前
中平中仄句中仄平平中仄平韻中中仄句仄中平中仄句中仄平平韻

格二
雙調一百十四字，前段十三句四平韻，後段十三句六平韻
賀鑄
宮燭分煙　禁池開鑰　鳳城暮春　向落花香裏　澄波影外　笙歌遲日　羅綺芳塵　載酒追遊
平仄平平句仄平平仄句仄平仄平韻仄仄平平仄句平平仄仄句平平平仄句平仄平平韻仄仄平平句
聯鑣歸晚　燈火平康尋夢雲　逢迎處　最多才自負　巧笑相親
平平平仄句平仄平平平仄平韻平平仄句仄平平仄仄句仄仄平平韻
離群　客宦漳濱　但驚見　來鴻歸燕頻　念日邊消耗　天涯悵望　樓臺清曉　簾幕黃昏　無限悲凉
平平韻仄仄平平韻仄平仄讀平平平仄平韻仄仄平平仄句平平仄仄句平平平仄句平仄平平韻平仄平平句
不勝憔悴　斷盡危腸銷盡魂　方年少　恨浮名誤我　樂事輸人
仄平平仄句仄仄平平平仄平韻平平仄句仄平平仄仄句仄仄平平韻

格三
雙調一百十六字，前段十三句四平韻，後段十三句六平韻
葛長庚
黃鶴樓前　吹笛之時　先生朗吟　想劍光飛過　朝遊南嶽　墨藍放下　夜醉東鄰　鐺煮山川
平仄平平句平仄平平句平平仄平韻仄仄平平仄句平平平仄句仄平仄仄句仄仄平平韻平仄平平句
粟藏世界　有明月清風知此音　還應笑　笑釀成白酒　散盡黃金
仄平仄仄句仄平仄平平平仄平韻平平仄句仄仄平仄仄句仄仄平平韻
知音　自有相尋　休踏破葫蘆折斷琴　唱白蘋紅蓼　廬山日暮　西風黃葉　渭水秋深　三入岳陽
平平韻仄仄平平韻平仄仄平平仄仄平韻仄仄平平仄句平平仄仄句平平平仄句仄仄平平韻平仄仄平句
再遊湓浦　自一去悠悠直至今　桃源路　盡不妨來往　時共登臨
仄平平仄句仄仄仄平平仄仄平韻平平仄句仄仄平平仄句平仄平平韻

格四
雙調一百十六字，前段十三句四平韻，後段十二句五平韻
林正大
子陵先生　故人光武　以道相忘　幸炎符再握　六龍在御　看臣來億兆　陽德方剛　自是先生
仄平平平句仄平平仄句仄仄平平韻仄平平仄仄句仄平仄仄句仄平平仄仄句平仄平平韻仄仄平平句
獨全高節　歸去江湖樂未央　動星象　披羊裘傲睨　人世軒裳
仄平平仄句平仄平平仄仄平韻仄平仄句平平平仄仄句平仄平平韻
高哉不事侯王　愛此地　山高水更長　蓋先生心地　超乎日月　又誰如光武　器量包荒　立懦廉頑
平平仄仄平平韻仄仄仄讀平平仄仄平韻仄平平平仄句平平仄仄句仄平平平仄句仄仄平平韻仄仄平平句
有功名教　萬世清風更激揚　無今古　想雲山鬱鬱　江水泱泱
仄平平仄句仄仄平平仄仄平韻平平仄句仄平平仄仄句平仄平平韻

格五
雙調一百十二字，前段十三句四平韻，後段十二句五平韻
李劉
玉露迎寒　金風薦冷　正蘭桂香　覺秋光過半　日臨三九　葱葱佳氣　靄靄琴堂　見說當年
仄仄平平句平平仄仄句仄平仄平韻仄平平仄仄句仄平平仄句平平平仄句仄仄平平韻仄仄平平句
申生榖旦　夢叶長庚天降祥　文章伯　英聲早著　騰踏飛黃
平平仄仄句仄仄平平平仄平韻平平仄句平平仄仄句平仄平平韻
雙鳧暫駐東陽　已種得　春陰千樹棠　有無邊風月　幾多事業　安排青瑣　入與平章　百里民歌
平平仄仄平平韻仄仄仄讀平平平仄平韻仄平平平仄句仄平仄仄句平平平仄句仄仄平平韻仄仄平平句
一尊春酒　爭勸殷勤稱壽觴　願此去　龜齡難老　長侍君王
仄平平仄句平仄平平平仄平韻仄仄仄句平平平仄句平仄平平韻

格六
雙調一百十五字，前後段各十二句、四平韻
秦觀
宿靄迷空　膩雲籠日　晝景漸長　正蘭泥皋潤　誰家燕喜　蜜脾香少　觸處蜂忙　盡日無人簾幕掛
仄仄中平句仄平平仄句仄中仄平韻仄中平中仄句平平仄仄句中平平仄句中仄平平韻仄仄平平平中仄句
更風遞遊絲時過牆　微雨後　有桃愁杏怨　紅淚淋浪
仄中仄中平平仄平韻平仄仄句仄平平中仄句平仄平平韻
風流寸心易感　但依依竚立　迴盡柔腸　念小奩瑤鑒　重勻絳蠟　玉籠金斗　時熨沈香　柳下相將遊冶處
中平仄平中仄句仄平平仄仄句平仄平平韻仄仄平中仄句中平中仄句中平平仄句中仄平平韻中仄中平平中仄句
便回首青樓成異鄉　相憶事　縱鸞箋萬疊　難寫微茫
仄中中平平平仄平韻平中仄句仄平平仄仄句中仄平平韻

格七
雙調一百十三字，前段十二句四平韻，後段十一句四平韻
程垓
錦字親裁　淚巾偷裛　細說舊時　記笑桃門巷　妝窺寶靨　弄花庭榭　香濕羅衣　幾度相隨遊冶去
仄仄平平句仄平平仄句仄仄仄平韻仄仄平平仄句平平仄仄句仄平平仄句平仄平平韻仄仄平平平仄仄句
任月細風尖猶未歸　多少事　有垂楊眼見　紅燭心知
仄仄仄平平平仄平韻平仄仄句仄平平仄仄句平仄平平韻
如今事都過也　但贏得雙鬢成絲　歎半妝紅豆　相思有分　兩分青鏡　重合難期　惆悵一春飛絮盡
平平仄平仄仄句仄平仄平仄平平韻仄仄平平仄句平平仄仄句仄平平仄句平仄平平韻平仄仄平平仄仄句
夢悠揚　教人分付誰　銷魂處　又梨花雨暗　半掩重扉
仄平平讀平平平仄平韻平平仄句仄平平仄仄句仄仄平平韻

