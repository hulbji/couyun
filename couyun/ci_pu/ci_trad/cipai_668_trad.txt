齊天樂
雙調一百二字，前段十句五仄韻，後段十一句五仄韻
周邦彥
綠蕪彫盡臺城路　殊鄉又逢秋晚　暮雨生寒　鳴蛩勸織　深閣時聞裁翦　雲窗靜掩　歎重拂羅裀
中平中仄平平仄句平中仄平中仄韻中仄平平句中平中仄句中仄中平中仄韻中平中仄韻仄中仄平平句
頓疏花簟　尚有綀囊　露螢清夜照書卷
中平平仄韻中仄平平句中平中仄仄平仄韻
荊江留滯最久　故人相望處　離思何限　渭水西風　長安亂葉　空憶詩情宛轉　憑高望遠　正玉液新篘
中平中仄中仄句仄平平仄仄句中中平仄韻中仄平平句中平中仄句中仄平平中仄韻中平中仄韻仄中中平平句
蟹螯初薦　醉倒山翁　但愁斜照斂
仄平平仄韻中仄平平句仄平平仄仄韻

格二
雙調一百二字，前段十句六仄韻，後段十一句五仄韻
周邦彥
疏疏幾點黃梅雨　佳節又逢重午　角黍包金　香蒲泛玉　風物依然荊楚　形裁艾虎　更釵裊朱符
平平仄仄平平仄韻平仄仄平平仄韻仄仄平平句平平仄仄句平仄平平平仄韻平平仄仄韻仄平仄平平句
臂纏紅縷　撲粉香綿　喚風綾扇小窗午
仄平平仄韻仄仄平平句仄平平仄仄平仄韻
沈湘人去已遠　勸君休對景　感時懷古　慢轉鶯喉　輕敲象板　勝讀離騷章句　荷香暗度　漸引入醄醄
平平平仄仄仄句仄平平仄仄句仄平平仄韻仄仄平平句平平仄仄句仄仄平平平仄韻平平仄仄韻仄仄仄平平句
醉鄉深處　卧聽江頭　畫船喧疊鼓
仄平平仄韻仄仄平平句仄平平仄仄韻

格三
雙調一百二字，前段十句五仄韻，後段十一句六仄韻
吳文英
麴塵猶沁傷心水　歌蟬暗驚春換　露藻清啼　煙羅淡碧　先結湖山秋怨　波簾翠卷　歎霞薄輕綃
仄平平仄平平仄句平平仄平平仄韻仄仄平平句平平仄仄句平仄平平平仄韻平平仄仄韻仄平仄平平句
汜人重見　傍柳追凉　暫疏懷袖負紈扇
仄平平仄韻仄仄平平句仄平平仄仄平仄韻
南花清鬭素靨　畫船應不載　坡靖詩卷　泛酒芳筩　題名蠹壁　重集湘鴻江燕　平蕪未翦　怕一夕西風
平平平仄仄仄韻仄平平仄仄句平仄平仄韻仄仄平平句平平仄仄句平仄平平平仄韻平平仄仄韻仄仄仄平平句
鏡心紅變　望眼愁生　暮天菱唱遠
仄平平仄韻仄仄平平句仄平平仄仄韻

格四
雙調一百三字，前段十句五仄韻，後段十一句六仄韻
陸游
角殘鐘晚關山路　行人乍依孤店　塞月征塵　鞭絲帽影　常把流年虛占　藏鴉柳暗　歎輕負鶯花
仄平平仄平平仄句平平仄平平仄韻仄仄平平句平平仄仄句平仄平平平仄韻平平仄仄韻仄平仄平平句
漫勞書劍　事往情關　悄然頻動壯遊念
仄平平仄韻仄仄平平句仄平平仄仄平仄韻
孤懷誰與強遣　市壚沽酒　酒薄怎當愁釅　倚瑟妍辭　調鉛妙筆　那寫柔情芳豔　征途自厭
平平平仄仄仄韻仄平平仄句仄仄仄平平仄韻仄仄平平句平平仄仄句仄仄平平平仄韻平平仄仄韻
况煙斂蕪痕　雨稀萍點　最是眠時　枕寒門半掩
仄平仄平平句仄平平仄韻仄仄平平句仄平平仄仄韻

格五
雙調一百二字，前段十句六仄韻，後段十一句六仄韻
姜夔
庾郎先自吟愁賦　淒淒更聞私語　露濕銅鋪　苔侵石井　都是曾聽伊處　哀音似訴　正思婦無眠
仄平平仄平平仄韻平平仄平平仄韻仄仄平平句平平仄仄句平仄平平平仄韻平平仄仄韻仄平仄平平句
起尋機杼　曲曲屏山　夜凉獨自甚情緒
仄平平仄韻仄仄平平句仄平仄仄仄平仄韻
西窗又吹暗雨　為誰頻斷續　相和砧杵　候館吟秋　離宮弔月　別有傷心無數　豳詩漫與　笑籬落呼燈
平平仄平仄仄韻仄平平仄仄句平仄平仄韻仄仄平平句平平仄仄句仄仄平平平仄韻平平仄仄韻仄平仄平平句
世間兒女　寫入琴絲　一聲聲更苦
仄平平仄韻仄仄平平句仄平平仄仄韻

格六
雙調一百三字，前段十句五仄韻，後段十一句五仄韻
呂渭老
紅香飄沒明春水　寒食萬家遊舫　整整斜斜　疏疏密密　簾纈旗紅相望　江波蕩漾　稱彩艦龍舟
平平平仄平平仄句平仄仄平平仄韻仄仄平平句平平仄仄句平仄平平平仄韻平平仄仄韻仄仄仄平平句
繡衣霞槳　舞楫爭先　笑歌簫鼓亂清唱
仄平平仄韻仄仄平平句仄平平仄仄平仄韻
重來劉郎老　對故園　桃紅春晚　盡成惆悵　淚雨難晴　愁眉又結　翻覆千年手掌　如今怎向
平平平平仄句仄仄平讀平平平仄句仄平平仄韻仄仄平平句平平仄仄句平仄平平仄仄韻平平仄仄韻
念舞板歌塵　遠如天上　斜日回舟　醉魂空舞颺
仄仄仄平平句仄平平仄韻平仄平平句仄平平仄仄韻

格七
雙調一百二字，前段十句五仄韻，後段十一句五仄韻
吳文英
芙蓉心上三更露　茸香漱泉玉井　自洗銀舟　徐開素酌　月落空杯無影　庭陰未暝　度一曲新蟬
平平平仄平平仄句平平仄平仄仄韻仄仄平平句平平仄仄句仄仄平平平仄韻平平仄仄韻仄仄仄平平句
韻秋堪聽　瘦骨侵冰　怕驚紋簟夜深冷
仄平平仄韻仄仄平平句仄平平仄仄平仄韻
當時湖上載酒　翠雲開處　共雪面波鏡　百感瓊漿　千莖鬢雪　煙鎖藍橋花徑　留連暮景　但閒覓孤歡
平平平仄仄仄句仄平平仄句仄仄仄平仄韻仄仄平平句平平仄仄句平仄平平平仄韻平平仄仄韻仄平仄平平句
強寬秋興　醉倚修篁　晚風吹半醒
仄平平仄韻仄仄平平句仄平平仄仄韻

格八
雙調一百四字，前段十句五仄韻，後段十一句五仄韻
方千里
碧紗窗外黃鸝語　聲聲似愁春晚　岸柳飄綿　庭花墮雪　惟有平蕪如翦　重門向掩　看風動疏簾
仄平平仄平平仄句平平仄平平仄韻仄仄平平句平平仄仄句平仄平平平仄韻平平仄仄韻仄平仄平平句
浪鋪湘簟　暗想前歡　舊遊心事寄詩卷
仄平平仄韻仄仄平平句仄平平仄仄平仄韻
鱗鴻音信未覩　夢魂尋訪後　關山又隔無限　客館愁思　天涯倦跡　幾許良宵輾轉　閒情意遠
平平平仄仄仄句仄平平仄仄句平平仄仄平仄韻仄仄平平句平平仄仄句仄仄平平仄仄韻平平仄仄韻
記密閣深閨　繡衾羅薦　睡起無人　料應眉黛斂
仄仄仄平平句仄平平仄韻仄仄平平句仄平平仄仄韻

