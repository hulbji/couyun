賞南枝
雙調一百五字，前段九句五平韻，後段九句六平韻
曾鞏
暮冬天地閉　正柔木凍折　瑞雪飄飛　對景見南山　嶺梅露　幾點清雅容姿　丹染萼　玉綴枝
仄平平仄仄句仄平仄仄仄句仄仄平平韻仄仄仄平平句仄平仄讀仄仄平仄平平韻平仄仄讀仄仄平韻
又豈是　一陽有私　大抵化工獨許　使占却先時
仄仄仄讀仄平仄平韻仄仄仄平仄仄句仄仄仄平平韻
霜威莫苦淩持　此花根性　想群卉爭知　貴用在和羹　三春裏　不管綠是紅非　攀賞處　宜酒卮
平平仄仄平平韻仄平平仄句仄平仄平平韻仄仄仄平平句平平仄讀仄仄仄仄平平韻平仄仄讀平仄平韻
醉撚嗅　幽香更奇　倚闌仗何人去　囑羌管休吹
仄仄仄讀平平仄平韻仄平仄平平仄句仄平仄平平韻

