翦牡丹
雙調一百一字，前段十句四仄韻，後段十句七仄韻
張先
野綠連空　天青垂水　素色溶漾都淨　柔柳搖搖　墜輕絮無影　汀洲日落人歸　修巾薄袂　擷香拾翠相競
仄仄平平句平平平仄句仄仄平仄平仄韻平仄平平句仄平仄平仄韻平平仄仄平平句平平仄仄句仄平仄仄平仄韻
如解凌波　泊煙渚春暝
平仄平平句仄平仄平仄韻
綵縚朱索新整　宿繡屏　畫船風定　金鳳響雙槽　彈出古今幽思誰省　玉盤大小亂珠迸　酒上妝面
仄平平仄平仄韻仄仄平讀仄平平仄韻平仄仄平平句平仄仄平平仄平仄韻仄平仄仄仄平仄韻仄仄平仄句
花豔媚相並　重聽　盡漢妃一曲　江空月靜
平仄仄平仄韻平仄韻仄仄平仄仄句平平仄仄韻

格二
雙調九十八字，前段十句四仄韻，後段九句四仄韻
李致遠
破鏡重圓　分釵合鈿　重尋繡戶珠箔　說與從前　不是我情薄　都緣利役名牽　飄蓬無定　翻成輕諾
仄仄平平句平平仄仄句平平仄仄平仄韻仄仄平平句仄仄仄平仄韻平平仄仄平平句平平平仄句平平平仄韻
別後情懷　有萬千牢落
仄仄平平句仄仄平平仄韻
經時最苦分攜　都為伊　甘心寂寞　縱滿眼　閒花媚柳　終是強歡不樂　待憑鱗羽　說與相思
平平仄仄平平句平仄平讀平平仄仄韻仄仄仄讀平平仄仄句平仄仄平仄仄韻仄平平仄句仄仄平平句
水遠天長又難托　而今幸已再逢　把輕離斷却
仄仄平平仄平仄韻平平仄仄仄平句仄平平仄仄韻

