桂枝香
雙調一百一字，前後段各十句、五仄韻
王安石
登臨送目　正故國晚秋　天氣初肅　千里澄江似練　翠峰如簇　歸帆去棹殘陽裏　背西風　酒旗斜矗
中平中仄韻仄中仄中平句中中平仄韻中仄平平仄仄句仄平平仄韻中平中仄平平仄句仄平平讀中中平仄韻
綵舟雲淡　星河鷺起　畫圖難足
仄平平仄句中平中仄句中平平仄韻
念自昔　豪華競逐　歎門外樓頭　悲恨相續　千古憑高　對此漫嗟榮辱　六朝舊事如流水　但寒煙衰草凝綠
仄中中讀平平仄仄韻仄中仄平中句中中平仄韻中仄平平句中仄仄平平仄韻中平中仄平平仄句仄平平中中平仄韻
至今商女　時時猶唱　後庭遺曲
中平中仄句中平中中句仄平平仄韻

格二
雙調一百一字，前後段各十句、五仄韻
陳亮
天高氣肅　正月色分明　秋容新沐　桂子初收　三十六宮都足　不辭散落人間去　怕群花　自嫌凡俗
平平仄仄韻仄仄仄平平句平平平仄韻仄仄平平句平仄仄平平仄韻仄平仄仄平平仄句仄平平讀仄平平仄韻
向他秋晚　喚回春意　幾曾幽獨
仄平平仄句仄平平仄句仄平平仄韻
是天公　餘膏剩馥　怪一樹香風　十里相續　坐對花旁　但見色浮金粟　芙蓉只解添秋思　况東籬
仄平平讀平平仄仄韻仄仄仄平平句仄仄平仄韻仄仄平平句仄仄仄平平仄韻平平仄仄平平仄句仄平平讀
淒凉黃菊　入時太淺　背時太遠　愛尋高躅
平平平仄韻仄平仄仄句仄平仄仄句仄平平仄韻

格三
雙調一百一字，前後段各十句、六仄韻
張輯
梧桐雨細　漸滴作秋聲　被風驚碎　潤逼衣篝　線裊蕙爐沈水　悠悠歲月天涯醉　一分秋　一分憔悴
平平仄仄韻仄仄仄平平句仄平平仄韻仄仄平平句仄仄仄平平仄韻平平仄仄平平仄韻仄平平讀仄平平仄韻
紫簫吹斷　素箋恨切　夜寒鴻起
仄平平仄句仄平仄仄句仄平平仄韻
又何苦　淒凉客裏　負草堂春綠　竹溪空翠　落葉西風　吹老幾番塵世　從前諳盡江湖味　聽商歌
仄平仄讀平平仄仄韻仄仄平平仄句仄平平仄韻仄仄平平句平仄仄平平仄韻平平平仄平平仄韻仄平平讀
興歸千里　露侵宿酒　疏簾淡月　照人無寐
仄平平仄韻仄平仄仄句平平仄仄句仄平平仄韻

格四
雙調一百一字，前段九句五仄韻，後段十句五仄韻
張炎
琴書半室　向桂邊　偶然一見秋色　老樹香遲　清露綴花凝滴　山翁翻笑如泥醉　笑平生　無此狂逸
平平仄仄韻仄仄平讀仄平仄仄平仄韻仄仄平平句平仄仄平平仄韻平平平仄平平仄句仄平平讀平仄平仄韻
晉人遊處　幽情付與　酒尊吟筆
仄平平仄句平平仄仄句仄平平仄韻
任蕭散　披襟岸幘　歎千古猶今　休問何夕　髮短霜濃　知恐浩歌消得　明年野客重來此　探枝頭
仄平仄讀平平仄仄韻仄平仄平平句平仄平仄韻仄仄平平句平仄仄平平仄韻平平仄仄平平仄句仄平平讀
幾分消息　望西樓遠　西湖更遠　也尋梅驛
仄平平仄韻仄平平仄句平平仄仄句仄平平仄韻

格五
雙調一百字，前後段各十句、五仄韻
周密
巖飛逗綠　又凉入小山　千樹幽馥　仙影懸霜　粲夜楚宮六六　明霞洞窅珊瑚冷　對清商　吟思堪掬
平平仄仄韻仄平仄仄平句平仄平仄韻平仄平平句仄仄仄平仄仄韻平平仄仄平平仄句仄平平讀平仄平仄韻
麝痕微沁　蜂黃淺約　數枝秋足
仄平平仄句平平仄仄句仄平平仄韻
別有雕闌翠屋　任薄帽珠塵　挨聽香玉　瘦倚西風　惟見露侵肌粟　好秋能幾花前笑　繞凉雲
仄仄平平仄仄韻仄仄仄平平句平仄平仄韻仄仄平平句平仄仄平平仄韻仄平平仄平平仄句仄平平讀
重喚銀燭　寶屏空曉　珍叢怨月　夢回金谷
平仄平仄韻仄平平仄句平平仄仄句仄平平仄韻

格六
雙調一百一字，前段十一句五仄韻，後段九句五仄韻
黃裳
插雲翠壁　為送目　入遙空　見山色　金鼎丹成去也　晉朝高客　百花巖下遺孫在　賦何人
仄平仄仄韻仄仄仄讀仄平平句仄平仄韻平仄平平仄仄句仄平平仄韻仄平平仄平平仄句仄平平讀
離塵風骨　翠微緣近　希夷志遠　洞天蹤跡
平平平仄韻仄平平仄句平平仄仄句仄平平仄韻
近却有　為龍信息　怪潭上靈光　雷電相擊　尤好風波乍霽　鷺汀斜日　倚闌白盡行人髮　但沈沈
仄仄仄讀平平仄仄韻仄平仄平平句平仄平仄韻平仄平平仄仄句仄平平仄韻仄平仄仄平平仄句仄平平讀
群岫凝碧　利名休事龍頭　飛舠送君南北
平仄平仄韻仄平平仄平平句平平仄平平仄韻

