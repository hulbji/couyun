遙天奉翠華引
雙調九十字，前後段各八句、五平韻
侯寘
雪消樓外山　正秦淮　翠溢回瀾　香梢豆蔻　紅輕猶怕春寒　曉光浮畫戟　卷繡簾　風暖玉鈎閒
仄平平仄平韻仄平平讀仄仄平平韻平平仄仄句平平平仄平平韻仄平平仄仄句仄仄平讀平仄仄平平韻
紫府仙人　花圍羽帔星冠
仄仄平平句平平仄仄平平韻
蓬萊閬苑　意倦游　常戲世間　佩麟舊都　江左襦袴聲歡　只恐催歸覲　宴清都　休訴酒杯寬
平平仄仄句仄仄平讀平仄仄平韻仄平仄平句平仄平仄平平韻仄仄平平仄句仄平平讀平仄仄平平韻
明歲應看　盛鈞容　舞袖歌鬟
平仄平平韻仄平平讀仄仄平平韻

