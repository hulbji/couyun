東風第一枝
雙調一百字，前段九句四仄韻，後段八句五仄韻
史達祖
草脚愁蘇　花心夢醒　鞭香拂散牛土　舊歌空憶珠簾　綵筆倦題繡戶　黏雞貼燕　想立斷　東風來處
中仄平平句中平中仄句中平中中平仄韻中平中仄平平句中中中平中仄韻平平中仄句中中中讀中平平仄韻
暗惹起　一掬相思　亂若翠盤紅縷
仄仄中讀中仄平平句中仄仄平平仄韻
今夜覓　夢池秀句　明日動　探花芳緒　寄聲沽酒人家　預約俊遊伴侶　憐它梅柳　乍忍後
中中中讀中中中仄韻中仄中讀中平中仄韻中平中仄平平句仄中中平中仄韻中平中仄句中中中讀
天街酥雨　待過了　一月燈期　日日醉扶歸去
中平平仄韻仄中中讀中中平平句中中仄平平仄韻

格二
雙調一百字，前段九句六仄韻，後段八句六仄韻
吳文英
傾國傾城　非花非霧　春風十里獨步　勝如西子妖嬈　更比太真淡泞　鉛華不御　漫道有　巫山洛浦
平仄平平句平平平仄韻平平仄仄仄仄韻仄平平仄平平句仄仄仄平仄仄韻平平仄仄韻仄仄仄讀平平仄仄韻
似恁地　標格無雙　鎮鎖畫樓深處
仄仄仄讀平仄平平句仄仄仄平平仄韻
曾被風　容易送去　曾被月　等閒留住　似花翻使花羞　似柳任從柳妒　不教歌舞　恐化作
平仄平讀平仄仄仄韻平仄仄讀仄平平仄韻仄平平仄平平句仄仄仄平仄仄韻仄平平仄韻仄仄仄讀
綵雲輕舉　信下蔡陽城俱迷　看取宋玉詞賦
仄平平仄韻仄仄仄平平平平句仄仄仄仄平仄韻

格三
雙調一百字，前段九句四仄韻，後段八句四仄韻
《梅苑》無名氏
臘雪初凝　東風遞暖　江南梅早先坼　一枝經曉芳菲　幾處漏春消息　孤根寒豔　料化工　別施恩力
仄仄平平句平平仄仄句平平平仄平仄韻仄平平仄平平句仄仄仄平平仄韻平平平仄句仄仄平讀仄平平仄韻
迥不與　桃李爭妍　自稱壽陽妝飾
仄仄仄讀平仄平平句仄仄仄平平仄韻
雪爛熳　怨蝶未知　嗟燕過　畫樓綺陌　暗香空寫銀箋　素豔漫傳妙筆　王孫輕顧　便好與
仄仄仄讀仄仄仄平句平仄仄讀仄平仄仄韻仄平平仄平平句仄仄仄平仄仄韻平平平仄句仄仄仄讀
移栽京國　更免逐　羌管彫零　冷落暮山寒驛
平平平仄韻仄仄仄讀平仄平平句仄仄仄平平仄韻

格四
雙調一百字，前段十句五仄韻，後段八句三仄韻
《梅苑》無名氏
溪側風回　前邨霧散　寒梅一枝初綻　雪豔凝酥　冰肌瑩玉　嫩條細軟　歌臺舞榭　似萬斛
平仄平平句平平仄仄韻平平仄平平仄韻仄仄平平句平平仄仄句仄平仄仄韻平平仄仄句仄仄仄讀
珠璣飄散　異眾芳　獨占東風　第一點裝瓊苑
平平平仄韻仄仄平讀仄仄平平句仄仄仄平平仄韻
青萼點　絳脣疏影　瀟灑噴　紫檀龍麝　也知青女嬌羞　壽陽懶勻粉面　江梅臘盡　武陵人
平仄仄讀仄平平仄句平仄仄讀仄平平仄句仄平平仄平平句仄平仄平仄仄韻平平仄仄句仄平平讀
應知春晚　最苦是　皎月臨風　畫樓一聲羌管
平平平仄韻仄仄仄讀仄仄平平句仄平仄平平仄韻

