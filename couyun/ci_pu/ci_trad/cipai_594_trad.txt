玲瓏四犯
雙調九十九字，前後段各九句、五仄韻
周邦彥
穠李夭桃　是舊日潘郎　親試春豔　自別河陽　長負露房煙臉　憔悴鬢點吳霜　細念想　夢魂飛亂
中仄平平句仄仄仄平平句中仄平仄韻仄仄平平句中仄仄平平仄韻中仄仄仄平平句仄仄仄讀仄平平仄韻
歎畫闌玉砌都換　纔始有緣重見
仄中平中仄平仄韻中中中平平仄韻
夜深偷展香羅薦　暗窗前　醉眠葱蒨　浮花浪蕊都相識　誰更曾擡眼　休問舊色舊香　但認取
仄平中仄平平仄韻仄平平讀仄中平仄韻中平仄仄平平仄句平仄平平仄韻中仄仄中中中句中仄中讀
芳心一點　又片時一陣　風雨惡　吹分散
中平中仄韻仄仄平中仄句中仄中句平平仄韻

格二
雙調一百一字，前段九句四仄韻，後段九句五仄韻
曹邍
一架幽芳　自過了梅花　猶占清絕　露葉檀心　香滿萬條晴雪　肌素淨洗鉛華　似弄玉　乍離瑤闕
仄仄平平句仄仄仄平平句仄仄平仄韻仄仄平平句平仄仄平平仄韻平仄仄仄平平句仄仄仄讀仄平平仄韻
看翠虯白鳳飛舞　不管暮煙啼鴃
仄仄平仄仄平仄句仄仄仄平平仄韻
酒中風格天然別　記唐宮　賜樽芳冽　玉蕤喚得餘春住　猶醉迷飛蝶　天氣乍雨乍晴　長是伴
仄平平仄平平仄韻仄平平讀仄平平仄韻仄平仄仄平平仄句平仄平平仄韻平仄仄仄仄平句平仄仄讀
牡丹時節　夜散瓊樓宴　金鋪深掩　一庭春月
仄平平仄韻仄仄平平仄句平平平仄句仄平平仄韻

格三
雙調一百一字，前段九句四仄韻，後段八句四仄韻
史達祖
雨入愁邊　翠樹晚無人　風葉如翦　竹尾通凉　却怕小簾低卷　孤坐便怯詩慳　念俊賞　舊曾題遍
仄仄平平句仄仄仄平平句平仄平仄韻仄仄平平句仄仄仄平平仄韻平仄仄仄平平句仄仄仄讀仄平平仄韻
更暗塵　偷鎖鸞影　心事屢羞團扇
仄仄平讀平仄平仄句平仄仄平平仄韻
賣花門館生秋草　悵弓彎　幾時重見　前歡盡屬風流夢　天共朱樓遠　聞道秀骨病多　難自任
仄平平仄平平仄句仄平平讀仄平平仄韻平平仄仄平平仄句平仄平平仄韻平仄仄仄仄平句平仄仄讀
從來恩怨　料也和　前度金籠鸚鵡　說人情淺
平平平仄韻仄仄平讀平仄平平平仄句仄平平仄韻

格四
雙調一百字，前段九句四仄韻，後段八句四仄韻
高觀國
水外輕陰　做弄得飛雲　吹斷晴絮　駐馬橋西　還繫舊時芳樹　不見翠陌尋春　問著小桃無語
仄仄平平句仄仄仄平平句平仄平仄韻仄仄平平句平仄仄平平仄韻仄仄仄仄平平句仄仄仄平平仄韻
恨燕鶯　不識閒情　却隔亂紅飛去
仄仄平讀仄仄平平句仄仄仄平平仄韻
少年曾失春風意　到如今　怨恨難訴　魂驚冉冉江南遠　煙草愁如許　此意待寫翠箋　奈斷腸
仄平平仄平平仄句仄平平讀仄仄平仄韻平平仄仄平平仄句平仄平平仄韻仄仄仄仄仄平句仄仄平讀
都無新句　問甚時　舞鳳歌鸞　花裏再看仙侶
平平平仄韻仄仄平讀仄仄平平句平仄仄平平仄韻

格五
雙調一百字，前後段各九句、五仄韻
張炎
流水人家　乍過了斜陽　一片蒼樹　怕聽秋聲　却是舊愁來處　因甚尚客殊鄉　自笑我　被誰留住
平仄平平句仄仄仄平平句仄仄平仄韻仄仄平平句仄仄仄平平仄韻平仄仄仄平平句仄仄仄讀仄平平仄韻
問種桃　莫是前度　不擬桃花輕誤
仄仄平讀仄仄平仄韻仄仄平平平仄韻
少年未識相思苦　最難禁　此時情緒　行雲暗與風流散　方信別淚如雨　何况帳空夜鶴　怎奈向
仄平仄仄平平仄韻仄平平讀仄平平仄韻平平仄仄平平仄句平仄仄仄平仄韻平仄仄平仄仄句仄仄仄讀
如今歸去　更可憐閒裏　白了頭　還知否
平平平仄韻仄仄平平仄句仄仄平句平平仄韻

格六
雙調九十九字，前段九句四仄韻，後段九句五仄韻
周密
波暖塵香　正嫩日輕陰　搖盪清晝　幾日新晴　初展綺窗紋繡　年少忍負才華　盡占斷　豔歌芳酒
平仄平平句仄仄仄平平句平仄平仄韻仄仄平平句平仄仄平平仄韻平仄仄仄平平句仄仄仄讀仄平平仄韻
奈翠簾　蝶舞蜂喧　催趁禁煙時候
仄仄平讀仄仄平平句平仄仄平平仄韻
杏腮紅透梅鈿皺　燕歸時　海棠厮勾　尋芳較晚東風約　還約劉郎歸後　憑問柳陌情人　比似垂楊誰瘦
仄平平仄平平仄韻仄平平讀仄平平仄韻平平仄仄平平仄句平仄平平平仄韻平仄仄仄平平句仄仄平平平仄韻
倚畫闌無語　春恨遠　頻回首
仄仄平平仄句平仄仄句平平仄韻

格七
雙調九十九字，前段十句五仄韻，後段九句六仄韻
姜夔
疊鼓夜寒　垂燈春淺　匆匆時事如許　倦遊歡意少　俛仰悲今古　江淹又吟恨賦　記當時　送君南浦
仄仄仄平句平平平仄句平平平仄平仄韻仄平平仄仄句仄仄平平仄韻平平仄平仄仄韻仄平平讀仄平平仄韻
萬里乾坤　百年身世　唯有此情苦
仄仄平平句仄平平仄句平仄仄平仄韻
揚州柳　垂官路　有輕盈換馬　端正窺戶　酒醒明月下　夢逐潮聲去　文章信美知何用　漫贏得
平平仄讀平平仄韻仄平平仄仄句平仄平仄韻仄平平仄仄句仄仄平平仄韻平平仄仄平平仄句仄平仄讀
天涯羇旅　教說與　春來要　尋花伴侶
平平平仄韻平仄仄韻平平仄讀平平仄仄韻

