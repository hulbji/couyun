秋蕊香
雙調四十八字，前後段各四句、四仄韻
晏殊
梅蕊雪殘香瘦　羅幕輕寒微透　多情只似春楊柳　占斷可憐時候
中仄中平平仄韻中仄中平平仄韻中平中仄平平仄韻中仄中平平仄韻
蕭孃勸我杯中酒　翻紅袖　金烏玉兔長飛走　爭得朱顏依舊
中平中仄平平仄韻中平仄韻中平中仄平平仄韻中仄中平平仄韻

格二
雙調四十八字，前後段各四句、四仄韻
周邦彥
乳鴨池塘水暖　風緊柳花迎面　午妝粉指印窗眼　曲裏長眉翠淺
仄仄平平仄仄韻平仄仄平平仄韻仄平仄仄仄平仄韻仄仄平平仄仄韻
聞知社日停針線　探新燕　寶釵落枕夢魂遠　簾影參差滿院
平平仄仄平平仄韻平平仄韻仄平仄仄仄平仄韻平仄平平仄仄韻

格三
雙調九十七字，前段十句五平韻，後段九句五平韻
趙以夫
一夜金風　吹成萬粟　枝頭點點明黃　扶疏月殿影　雅淡道家妝　阿誰倩　天女散濃香　十分熏透霓裳
仄仄平平句平平仄仄句平平仄仄平平韻平平仄仄仄句仄仄仄平平韻仄平仄讀平仄仄平平韻仄平平仄平平韻
徘徊處　玉繩低轉　人靜天凉
平平仄句仄平平仄句平仄平平韻
底事小山幽咏　渾未識清妍　空自神傷　憶佳人　執手訴離湘　招蟾魄　和淚吸秋光　碧雲日暮何妨
仄仄仄平平仄句平仄仄平平句平仄平平韻仄平平讀仄仄仄平平韻平平仄讀平仄仄平平韻仄平仄仄平平韻
惆悵久　瑤琴微弄　一曲清商
平仄仄句平平平仄句仄仄平平韻

