夢芙蓉
雙調九十七字，前後段各十句、六仄韻
吳文英
西風搖步綺　記長堤驟過　紫騮十里　斷橋南岸　人在晚霞外　錦溫花共醉　當時曾共秋被
平平平仄仄韻仄平平仄仄句仄平仄仄韻仄平平仄句平仄仄平仄韻仄平平仄仄韻平平平仄平仄韻
自別霓裳　想紅消翠冷　霜枕正慵起
仄仄平平句仄平平仄仄句平仄仄平仄韻
慘澹西湖柳底　搖盪秋魂　夜月歸環佩　畫圖重展　驚認舊梳洗　去來雙翡翠　難傳眼恨眉意
仄仄平平仄仄韻平仄平平句仄仄平平仄韻仄平平仄句平仄仄平仄韻仄平平仄仄韻平平仄仄平仄韻
夢斷瓊仙　悵雲深路杳　城影照流水
仄仄平平句仄平平仄仄句平仄仄平仄韻

