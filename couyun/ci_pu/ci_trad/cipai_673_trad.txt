瑤華
雙調一百二字，前段九句五仄韻，後段九句四仄韻
周密
朱鈿寶玦　天上飛瓊　比人間春別　江南江北　曾未見　漫擬梨雲梅雪　淮山春晚　問誰識
平平中仄韻中仄平平句仄中平平仄韻平平中仄句中仄仄讀中仄平平平仄韻平平中仄句仄中仄讀
芳心高潔　消幾番　花落花開　老了玉關豪傑
平平平仄韻中中平讀平仄平平句仄仄中平平仄韻
金壺翦送瓊枝　看一騎紅塵　香度瑤闕　韶華正好　應自喜　初識長安蜂蝶　杜郎老矣　想舊事
中平中仄平平句仄中仄平平句中仄平仄韻平平仄仄句平仄仄讀中仄中平平仄韻仄平中仄句仄仄仄讀
花須能說　記少年　一夢揚州　二十四橋明月
平平平仄韻仄仄中讀中仄平平句仄仄中平平仄韻

格二
雙調一百二字，前後段各九句、四仄韻
張雨
篩冰為霧　屑玉成塵　借阿姨風力　千巖競秀　怎一夜　換作連城之璧　先生閉戶　怪短日
平平平仄句仄仄平平句仄仄平平仄韻平平仄仄句仄仄仄讀仄仄平平平仄韻平平仄仄句仄仄仄讀
寒催駒隙　想平沙　鴻爪成行　恰似醉時書跡
平平平仄韻仄平平讀平仄平平句仄仄仄平平仄韻
未隨埋沒雙尖　便淡掃蛾眉　與鬭顏色　裁詩白戰　驢背上　馱取灞橋吟客　撚須自笑　儘未讓
仄平平仄平平句仄仄仄平平句仄仄平仄韻平平仄仄句平仄仄讀平仄仄平平仄韻仄平仄仄句仄仄仄讀
諸峰頭白　看洗出　宮柳梢頭　已借淡黃塗額
平平平仄韻仄仄仄讀平仄平平句仄仄仄平平仄韻

