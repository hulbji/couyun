笛家
雙調一百二十一字，前段十四句四仄韻，後段十四句五仄韻
柳永
花發西園　草薰南陌　韶光明媚　乍晴輕暖清明後　水嬉舟動　禊飲筵開　銀塘似染　金堤如繡
平仄平平句仄中平仄句平平平仄句仄平平仄平平仄韻仄中平仄句仄仄平平句中平仄仄句平平平仄韻
是處王孫　幾多游妓　往往攜纖手　遣離人　對嘉景　觸目盡成感舊
仄仄平平句仄平平仄句仄仄平平仄韻仄平平句仄平仄句仄仄仄平仄仄韻
別久　帝城當日　蘭堂夜燭　百萬呼盧　畫閣春風　十千沽酒　未省　宴處能忘絃管　醉裏不尋花柳
仄仄韻仄中平仄句平平仄仄句仄仄平平句仄仄平平句中平平仄韻仄仄讀仄仄平平平仄句仄仄中平平仄韻
豈知秦樓　玉簫聲斷　前事難重偶　空遺恨　望仙鄉　一晌淚沾襟袖
中中平平句仄平平仄句中仄平平仄韻平平仄句仄平平句仄仄仄平平仄韻

格二
雙調一百二十一字，前後段各十四句，五仄韻
朱雍
瓊質仙姿　縞袂清格　天然疏秀　靜軒煙鎖黃昏後　影瘦零亂　豔冷瓏璁　雪肌瑩暖　冰枝縈繡
平仄平平句仄仄平仄句平平平仄韻仄平平仄平平仄韻仄仄平仄句仄仄平平句仄平仄仄句平平平仄韻
更賦風流　幾番攀贈　細撚香盈手　與東君　敘暌遠　脈脈兩情有舊
仄仄平平句仄平平仄句仄仄平平仄韻仄平平句仄平仄句仄仄仄平仄仄韻
立久　閬苑凝夕　瑤窗淡月　百琲尊芳　醉玉譚群　千鐘酬酒　向此　是處難忘攀蕊　送遠何勞隨柳
仄仄韻仄仄平仄句平平仄仄句仄仄平平句仄仄平平句平平平仄韻仄仄讀仄仄平平平仄句仄仄平平平仄韻
空聽高樓　笛聲淒斷　樂事人非偶　空餘恨　惹幽香不滅　尚沾春袖
平仄平平句仄平平仄句仄仄平平仄韻平平仄句仄平平仄仄句仄平平仄韻

