哨遍
雙調二百三字，前段十七句五仄韻、四叶韻，後段二十句五叶韻、七仄韻
蘇軾
為米折腰　因酒棄家　口體交相累　歸去來　誰不遣君歸　覺從前皆非今是　露未晞　征夫指予歸路
中仄仄平句平仄仄平句中仄平平仄韻中仄中句中仄仄平平叶仄中平中中中仄韻仄中平叶中平仄平平仄句
門前笑語喧童稚　嗟舊菊都荒　新松暗老　吾年今已如此　但小窗容膝閉柴扉　策杖看孤雲暮鴻飛
中平中仄平平仄韻平仄仄平平句平平仄仄句中平中仄中仄韻中中中中仄仄平平叶仄仄仄中中中中平叶
雲出無心　鳥倦知還　本非有意
中仄平平句中中中中句仄平中仄韻
噫　歸去來兮　我今忘我兼忘世　親戚無浪語　琴書中有真味　步翠麓崎嶇　泛溪窈窕　涓涓暗谷流春水
平叶中仄中平叶中中中中中平仄韻中仄平中仄句中中中中平仄韻仄仄仄中平句中中中仄句中平仄仄平平仄韻
觀草木欣榮　幽人自感　吾生行且休矣　念寓形宇內復幾時　不自覺皇皇欲何之　委吾心　去留誰計
中中仄平平句中中中仄句中平平中平仄韻仄中平中仄仄中平叶中中仄中平仄平平叶仄中中讀中中平仄韻
神仙知在何處　富貴非吾願　但知臨水登山嘯咏　自引壺觴自醉　此生天命更何疑　且乘流
平平平仄平中句中中平平仄句仄平中仄平平仄仄句中仄中平中仄韻中平中仄仄平平叶仄中平讀
遇坎還止
中中中仄韻

格二
雙調二百三字，前段十八句五仄韻、兩叶韻，後段十九句九仄韻、兩叶韻
蘇軾
睡起畫堂　銀蒜押簾　珠幕雲垂地　初雨歇　洗出碧羅天　正溶溶養花天氣　一霎時　風迴芳草
仄仄仄平句平仄仄平句平仄平平仄韻平仄仄句仄仄仄平平句仄平平仄平平仄韻仄仄平句平平平仄句
榮光浮動　卷皺銀塘水　方杏靨勻酥　花鬚吐繡　園林紅翠排比　見乳燕捎蝶過繁枝　忽一線爐香惹遊絲
平平平仄句仄仄平平仄韻平仄仄平平句平平仄仄句平平平仄平仄韻仄仄仄平仄仄平平叶仄仄仄平平仄平平叶
晝永人閒　獨立斜陽　晚來情味
仄仄平平句仄仄平平句仄平平仄韻
便攜將佳麗　乘興深入芳菲裏　撥胡琴語　輕攏慢撚總伶俐　看緊約羅裙　急趨檀板　霓裳入破驚鴻起
仄平平平仄韻平仄平仄平平仄韻仄平平仄句平平仄仄仄平仄韻仄仄仄平平句仄平平仄句平平仄仄平平仄韻
正顰月臨眉　醉霞橫臉　歌聲悠揚雲際　任滿頭紅雨落花飛　漸鳷鵲樓西玉蟾低　尚徘徊　未盡歡意
仄平仄平平句仄平平仄句平平平平平仄韻仄仄平平仄仄平平叶仄平仄平平仄平平叶仄平平讀仄仄平仄韻
君看今古悠悠　浮幻人間世　這些百歲光陰幾日　三萬六千而已　醉鄉路穩不妨行　但人生
平平平仄平平句平仄平平仄韻仄平仄仄平平仄仄句平仄仄平平仄韻仄平仄仄仄平平句仄平平讀
要適情耳
仄仄平仄韻

格三
雙調二百三字，前段十六句五仄韻、三叶韻，後段二十句八仄韻、兩叶韻
王安中
世有達人　瀟灑出塵　招飲青霄際　終始迨　遊覽老山棲　藐千金　輕脫如屣　彼假容江皋
仄仄仄平句平仄仄平句平仄平平仄韻平仄仄讀平仄仄平平叶仄平平讀平仄平仄韻仄仄平平平句
濫巾雲嶽　攖情好爵欺松桂　觀向釋譚空　尋真講道　巢由何足相擬　待詔書來起便騶馳　席次早焚烈芰荷衣
仄平平仄句平平仄仄平平仄韻平仄仄平平句平平仄仄句平平平仄平仄韻仄仄平平仄仄平平叶仄仄仄平仄仄平平叶
敲撲喧喧　牒訴怱怱　抗顏自喜
平仄平平句仄仄平平句仄平仄仄韻
嗟明月高霞　石徑幽絕誰回睇　空悵猿驚處　淒凉孤鶴嘹唳　任列壑爭譏　眾峰竦誚　林慚澗愧移星歲
平平仄平平句仄仄平仄平平仄韻平仄平平仄句平平平仄平仄韻仄仄仄平平句仄平仄仄句平平仄仄平平仄韻
方浪枻神京　騰裝魏闕　徘徊經過留憩　致草堂靈怒蔣侯麾　扃岫幌驅煙勒新移　忍丹崖碧嶺重滓
平仄仄平平句平平仄仄句平平平仄平仄韻仄仄平平仄仄平平叶平仄仄平平仄平平叶仄平平仄仄平仄韻
鳴湍聲斷幽谷　逋客歸何計　信知一逐浮榮　便喪所守　身成俗士　伯鸞家有孟光妻　豈逡巡
平平平仄平仄句平仄平平仄韻仄平仄仄平平句仄仄仄仄句平平仄仄韻仄平平仄仄平平句仄平平讀
眷戀名利
仄仄平仄韻

格四
雙調二百三字，前段十五句五仄韻、三叶韻，後段二十二句八仄韻、兩叶韻
曹冠
壬戌孟秋　蘇子夜遊　赤壁舟輕漾　觀水光彌渺接遙天　月出於東山之上　與客同　清歡扣舷歌咏
平仄仄平句平仄仄平句仄仄平平仄韻平仄平平仄仄平平句仄仄平平平平仄韻仄仄平讀平平仄平平仄句
開懷飲酒情酣暢　如羽化登仙　乘風獨立　飄然遺世高尚　客吹簫　音韻遠悠揚　怨慕舞潛蛟
平平仄仄平平仄韻平仄仄平平句平平仄仄句平平平仄平仄韻仄平平讀平仄仄平平叶仄仄仄平平讀
動淒凉　自古英雄　孟德周郎　舊蹤可想
仄平平叶仄仄平平句仄仄平平叶仄平仄仄韻
噫　水與月兮　逝者如斯曷嘗往　變化如一瞬　盈虛兮莫消長　自不變而觀　物我無盡　何須感物興悲悵
平句仄仄仄平句仄仄平平仄平仄韻仄仄平仄仄句平平平仄平仄韻仄仄仄平平句仄仄平仄句平平仄仄平平仄韻
夫天地之間　物各有主　惟同風月清賞　念江山美景豈可量　吾與子樂之興相徉　聽江渚　樵歌漁唱
平平仄平仄句仄仄仄仄句平平平仄平仄韻仄平平仄仄仄仄平叶平仄仄仄平仄平平叶仄平仄讀平平平仄韻
侶魚蝦　友麋鹿　舉匏尊相向　人生堪笑　蜉蝣一夢　且縱扁舟放浪　戲將坡賦度新聲　寫高懷
仄平平句仄平仄句仄平平平仄韻平平平仄句平平仄仄句仄仄平平仄仄韻仄平平仄仄平平句仄平平讀
自娛閒曠
仄平平仄韻

格五
雙調二百四字，前段十八句六仄韻、四叶韻，後段二十三句七仄韻、四叶韻
劉克莊
勝處可宮　平處可田　泉土尤甘美　深復深　路絕住人稀　有人兮　盤旋於此　送子歸　是他隱居求志
仄仄仄平句平仄仄平句平仄平平仄韻平仄平句仄仄仄平平叶仄平平句平平平仄韻仄仄平叶仄平仄平平仄韻
是要明主媒當世　嗟此意誰論　其言甚壯　孔顏猶有遺旨　大丈夫之被遇於時　便入坐廟朝出旗麾
仄平平仄平平仄韻平仄仄平平句平平仄仄句仄平平仄平仄韻仄仄平平仄仄平平叶仄仄仄仄平仄平平叶
列屋名姬　夾道武夫　滿前才子
仄仄平平句仄仄仄平句仄平平仄韻
噫　有命存焉　吾非惡此而逃之　富貴人所欲　如之何　幸而致　向茂樹堪休　清泉可濯　谷中別有閒天地
平叶仄仄平平句平平仄仄平平平叶仄仄平仄仄句平平平讀仄平仄韻仄仄仄平平句平平仄仄句仄平仄仄平平仄韻
更鱠細於絲　蕨甜似蜜　采於山　釣於水　大丈夫不遇時之所為　唐處士　依稀是吾師　覺山林
仄仄仄平平句仄平仄仄句仄平平句仄平仄韻仄仄平仄仄平平仄平叶平仄仄讀平平仄平平叶仄平平讀
尊如朝市　五侯門下　賓客擾擾趨形勢　嗟盤之樂　誰爭子所　占斷千秋萬歲　呼童秣馬更膏車
平平平仄韻仄平平仄句平仄仄仄平平仄韻平平平仄句平平仄仄句仄仄平平仄仄韻平平仄仄仄平平句
便與君　從此逝矣
仄仄平句平仄仄仄韻

格六
雙調二百二字，前段十八句九仄韻、一叶韻，後段二十二句六仄韻、六叶韻
辛棄疾
池上主人　人適忘魚　魚適還忘水　洋洋乎　翠藻青萍裏　想魚兮　無便於此　嘗試思　莊周談兩事
平仄仄平句平仄平平句平仄平平仄韻平平平句仄仄平平仄韻仄平平句平仄平仄韻平仄平句平平平仄仄韻
一明豕蝨一羊蟻　說蟻慕於羶　於蟻棄知　又說於羊棄意　甚蝨焚於豕獨忘之　却驟說於魚為得計
仄平仄仄仄平仄韻仄仄仄平平句平仄仄仄韻仄仄平平仄仄韻仄仄平平仄仄平平叶仄仄仄平平平仄仄韻
千古遺文　我不知言　以我非子
平仄平平句仄仄平平句仄仄平仄韻
噫　子固非魚　魚之為計子焉知　河水深且廣　風濤萬頃堪依　有網罟如雲　鵜鶘成陣　過而留泣計應非
平叶仄仄平平句平平平仄仄平平叶平仄平仄仄句平平仄仄平平叶仄仄仄平平句平平平仄句仄平平仄仄平平叶
其外海茫茫　下有龍伯　饑時一啖千里　更任公五十犗為餌　使海上人人厭腥味　似鯤鵬　變化有幾
平仄仄平平句仄仄平仄句平平仄仄平仄韻仄平平仄仄仄平仄韻仄仄仄平平仄平仄韻仄平平句仄仄仄仄韻
東遊入海　此計直以命為嬉　古來謬算狂圖　五鼎烹死　指為平地　嗟魚欲事遠遊時　請三思而行可矣
平平仄仄句仄仄仄仄仄平平叶仄平仄仄平平句仄仄平仄句仄平平仄韻平平仄仄仄平平叶仄仄平平平仄仄韻

格七
雙調二百三字，前段十七句六仄韻、四叶韻，後段二十一句九仄韻、五叶韻
辛棄疾
一壑自專　五柳笑人　晚乃歸田里　問誰知　幾者動之微　望飛鴻　冥冥天際　論妙理　濁醪正堪長醉
中仄仄平句仄仄仄平句仄仄平平仄韻中中平讀平仄仄平平叶仄平平句平平平仄韻仄仄仄韻中平仄平平仄韻
從今自釀躬耕米　嗟美惡難齊　盈虛如代　天邪何必人知　試回頭五十九年非　似夢裏歡娛覺來悲
平平中仄中平仄韻平仄仄平平句平平中仄句平中平仄平平叶仄中平中仄仄平平叶仄中仄平平仄平平叶
夔乃憐蚿　穀亦亡羊　算來何異
中仄平平句中中中中句仄平平仄韻
嘻　物諱窮時　豐狐文豹罪因皮　富貴非吾願　遑遑乎欲何之　正萬籟都沈　月明中夜　心彌萬里清如水
平叶仄仄平平叶平平平仄仄平平叶中仄平中仄句平平平仄中平叶仄中仄平平句中平中仄句平平仄仄平平仄韻
却自覺神遊　歸來坐對　依稀淮岸江涘　看一時魚鳥忘情喜　會我已忘機更忘己　又何曾物我相視
仄仄仄平平句中平仄仄句平平中仄平仄韻中仄平平仄平平仄韻仄中仄平中仄中仄韻仄平平仄中平仄韻
非魚濠上遺意　要是吾非子　但教河伯　休慚海若　大小均為水耳　世間喜慍更何其　笑先生三仕三已
平平中仄平仄韻平仄平平仄韻仄平平仄句平平仄仄句仄仄平平仄仄韻仄平中仄仄平平叶仄平平中仄平仄韻

格八
雙調二百字，前段十七句四仄韻、三平韻，後段二十二句十仄韻、三平韻
汪莘
近臘景和　故山可過　足下聽余述　　便自往山中　憩精藍　與僧飯訖　北涉灞川　明月華映郭
仄仄仄平句仄平仄仄句仄仄仄平仄仄韻仄仄仄平平句仄平平句仄平仄仄韻仄仄仄平句平仄平仄仄句
夜登華子岡頭立　嗟輞水淪漣　與月上下　寒山遠火朦朧　　聽林外犬類豹聲雄　更邨落誰家鳴夜舂
仄平平仄平平仄韻平仄仄平平句仄仄仄仄句平平仄仄平平平韻仄平仄仄仄仄平平韻仄平仄平平平仄平韻
疏鐘相聞　獨坐此時　多思往日
平平平仄句仄仄仄平句平平仄仄仄韻
噫　記與君同　　清流仄徑玉琤琮　攜手賦佳什　　往來蘿月松風　　只待仲春天　春山可望
平句仄仄平平平韻平平仄仄仄平平韻平仄仄平仄仄韻仄平平仄平平平韻仄仄仄平平句平平仄仄句
山中卉木垂蘿密　　見出水輕鯈　點溪白鷺　青皋零露方濕　雉朝飛　麥隴鳴儔匹　念此去非遙莫相失
平平仄仄平平仄仄韻仄仄仄平平句仄平仄仄句平平平仄平仄韻仄平平句仄仄平平仄韻仄仄仄平平仄平仄韻
儻能從我敢相必　天機非子清者　此事非所亟　是中有趣殊深　願子無忽　不能一一　偶因馱檗附吾書
仄平平仄仄平仄韻平平平仄平仄句仄仄平仄仄韻仄平仄仄平平句仄仄平仄韻仄平仄仄韻仄平平仄仄平平句
是山人王維摩詰
仄平平平平平仄韻

格九
雙調一百六十字，前段十六句五仄韻、一叶韻，後段十四句五仄韻、兩叶韻
《花草粹編》無名氏
太皞司春　春工著意　和氣生暘谷　十里芳菲　儘東風　絲絲柳搓金縷　漸次第　桃紅杏淺
仄仄平平句平平仄仄句平仄平平仄韻仄仄平平句仄平平讀平平仄平平仄韻仄仄仄讀平平仄仄句
水綠山青　春漲生煙渚　九十光陰能幾　早鳴鳩呼婦　乳燕攜雛　亂紅滿地任風吹　飛絮蒙空有誰主
仄仄平平句平仄平平仄韻仄仄平平平仄句仄平平平仄句仄仄平平叶仄平仄仄仄平平句平仄平平仄平仄韻
春色三分　半入池塘　半隨塵土
平仄平平句仄仄平平句仄平平仄韻
滿地榆錢　算來難買春光住　初夏永　薰風池館　有藤牀冰簟紗櫥　日轉午　脫巾散髮　沈李浮瓜
仄仄平平句仄平平仄平平仄韻平仄仄讀平平平仄句仄平平平仄平平叶仄仄仄韻仄平仄仄句平仄平平句
寶扇搖紈素　著甚消磨永日　有埽愁竹葉　侍寢青奴　霎時微雨送新凉　些少金風退殘暑　韶華早
仄仄平平仄韻仄仄平平仄仄句仄仄平仄仄句仄仄平平叶仄平平仄仄平平句平仄平平仄平仄韻平平仄讀
暗中歸去
仄平平仄韻

