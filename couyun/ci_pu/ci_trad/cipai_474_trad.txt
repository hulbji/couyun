雪獅兒
雙調八十九字，前段九句五仄韻，後段八句七仄韻
程垓
斷雲低晚　輕煙帶暝　風驚羅幕　數點梅花　香倚雪窗搖落　紅爐對謔　正酒面　瓊酥初削
中平中仄句平平仄仄句平平平仄韻仄仄平平句中仄中平平仄韻平平仄仄韻仄仄仄讀中平平仄韻
雲屏暖　不知門外　月寒風惡
中中仄讀中平中仄句中平平仄韻
迤邐慵雲半掠　笑盈盈　閒弄寶箏絃索　暖極生春　已向橫波先覺　花嬌柳弱　漸倚醉　要人摟著
仄中平平仄仄韻仄平平讀中仄仄平平仄韻中仄平平句仄仄中平平仄韻中平中仄韻中仄仄讀平平平仄韻
低告托　早把被香熏却
平中仄韻仄仄中平平仄韻

格二
雙調九十二字，前段九句五仄韻，後段八句七仄韻
張雨
含香弄粉　便勾引　遊騎尋芳　城南城北　別有西邨　斷港冰澌微綠　孤山路熟　伴老鶴　晚先尋宿
平平仄仄句仄平仄讀平仄平平句平平平仄韻仄仄平平句仄仄平平平仄韻平平仄仄韻仄仄仄讀仄平平仄韻
怕凍損　三花兩蕊　寒泉幽谷
仄仄仄讀平平仄仄句平平平仄韻
幾番花陰濯足　記歸來　醉卧雪深平屋　春夢無憑　鬢底鬧蛾爭撲　不如圖幅　相對展　官奴風竹
仄平平平仄仄韻仄平平讀仄仄仄平平仄韻平仄平平句仄仄仄平平仄韻仄平平仄韻平仄仄讀平平平仄韻
燒黃獨　自聽瓶笙調曲
平平仄韻仄仄平平平仄韻

