小聖樂
雙調九十五字，前段十句三平韻、一叶韻，後段十句四平韻
元好問
綠葉陰濃　遍池亭水閣　偏趁凉多　海榴初綻　朵朵蹙紅羅　乳燕雛鶯弄語　對高柳　鳴蟬相和
仄仄平平句仄平平仄仄句平仄平平韻仄平平仄句仄仄仄平平韻仄仄平平仄仄句仄平仄讀平平平仄叶
驟雨過　似瓊珠亂撒　打遍新荷
仄仄仄句仄平平仄仄句仄仄平平韻
人生百年有幾　念良辰美景　休放虛過　富貧前定　何用苦奔波　命友邀賓宴賞　飲芳醑　淺斟低歌
平平仄平仄仄句仄平平仄仄句平仄平平韻仄平平仄句平仄仄平平韻仄仄平平仄仄句仄平仄讀仄平平平韻
且酩酊　從教二輪　來往如梭
仄仄仄句平平仄平句平仄平平韻

