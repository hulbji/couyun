陌上花
雙調九十八字，前後段各八句、四仄韻
張翥
關山夢裏歸來　還又歲華催晚　馬影雞聲　諳盡倦遊荒館　綠箋密寄多情事　一看一回腸斷
平平仄仄平平句平仄仄平平仄韻仄仄平平句平仄仄平平仄韻仄平仄仄平平仄句仄仄仄平平仄韻
待殷勤　寄與舊遊鶯燕　水流雲散
仄平平讀仄仄仄平平仄句仄平平仄韻
滿羅衫　是酒痕凝處　唾碧啼紅相半　只恐梅花　瘦倚夜寒誰暖　不成便沒相逢日　重整釵鸞箏雁
仄平平讀仄仄平平仄句仄仄平平平仄韻仄仄平平句仄仄仄平平仄韻仄平仄仄平平仄句平仄平平平仄韻
但何郎　縱有春風詞筆　病懷渾懶
仄平平讀仄仄平平平仄句仄平平仄韻

