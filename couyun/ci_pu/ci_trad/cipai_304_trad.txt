蝶戀花
雙調六十字，前後段各五句、四仄韻
馮延巳
六曲闌干偎碧樹　楊柳風輕　展盡黃金縷　誰把鈿箏移玉柱　穿簾海燕雙飛去
中仄中平平仄仄韻中仄平平句中仄平平仄韻中仄中平平仄仄韻中平中仄平平仄韻
滿眼遊絲兼落絮　紅杏開時　一霎清明雨　濃睡覺來鶯亂語　驚殘好夢無尋處
中仄中平平仄仄韻中仄平平句中仄平平仄韻中仄中平平仄仄韻中平中仄平平仄韻

格二
雙調六十字，前後段各五句、四仄韻
沈會宗
漸近朱門香夾道　一片笙歌　依約樓臺杪　野色和煙滿芳草　溪光曲曲山回抱
中仄平平平仄仄韻中仄平平句中仄平平仄韻中仄平平仄平仄韻中平中仄平平仄韻
物華不逐人間老　日日春風　在處花枝好　莫恨雲深路難到　劉郎可惜歸來早
中平中仄平平仄韻中仄平平句仄仄平平仄韻中仄中平中平仄韻中平中仄平平仄韻

格三
雙調六十字，前段五句兩叶韻、兩仄韻，後段五句四仄韻
石孝友
別來相思無限期　欲說相思　要見終無計　擬寫相思持送伊　如何盡得相思意
仄平平平平仄平叶仄仄平平句仄仄平平仄韻仄仄平平平仄平叶平平仄仄平平仄韻
眼底相思心裏事　縱把相思　寫盡憑誰寄　多少相思都做淚　一齊淚損相思字
仄仄平平平仄仄韻仄仄平平句仄仄平平仄韻平仄平平平仄仄韻仄平仄仄平平仄韻

