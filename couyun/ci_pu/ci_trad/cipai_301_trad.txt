步蟾宮
雙調五十九字，前段四句三仄韻，後段六句三仄韻
黃庭堅
蟲兒真箇惡靈利　惱亂得　道人眠起　醉歸來　恰似出桃源　但目斷　落花流水
平平平仄中平仄韻仄中仄讀中平平仄韻仄平平讀中仄仄平平句仄仄仄讀中平平仄韻
不如隨我歸雲際　共作箇　住山活計　照清溪　勻粉面　插山花　算終勝　風塵滋味
中平平仄平平仄韻仄中仄讀仄平中仄韻仄平平句平仄仄句仄平平句仄中仄讀平平平仄韻

格二
雙調五十八字，前後段各四句、三仄韻
楊无咎
桂花馥鬱清無寐　覺身在　廣寒宮裏　憶吾家　妃子舊游時　瑞龍腦　暗藏葉底
仄平仄仄平平仄韻仄平仄讀仄平平仄韻仄平平讀平仄仄平平句仄平仄讀仄平仄仄韻
不堪午夜西風起　更颭颭　萬絲斜墜　向晚來　却似給孤園　乍驚見　黃金布地
仄平仄仄平平仄韻仄仄仄讀仄平平仄韻仄仄平讀仄仄仄平平句仄平仄讀平平仄仄韻

格三
雙調五十六字，前後段各四句、三仄韻
蔣捷
玉窗掣鎖香雲漲　喚綠袖　低敲方響　流蘇拂處字微訛　但斜倚　紅梅一晌
中平中仄平平仄韻中中仄讀中平中仄韻中平中仄仄平平句中中仄讀中平中仄韻
濛濛月在簾衣上　做池館　春陰模樣　春陰模樣不如春　這催雪　曲兒休唱
中平中仄平平仄韻仄中仄讀中平中仄韻中平中仄仄平平句中中仄讀中平中仄韻

格四
雙調五十五字，前後段各四句、三仄韻
汪存
玉京此去春猶淺　正雪絮　馬頭零亂　姮娥翦就綠雲裳　待來步　蟾宮與換
仄平仄仄平平仄韻仄仄仄讀仄平平仄韻平平仄仄仄平平句仄平仄讀平平仄仄韻
明年二月桃花岸　雙槳浪平煙暖　揚州十里小紅樓　盡卷上　珠簾一半
平平仄仄平平仄韻平仄仄平平仄韻平平仄仄仄平平句仄仄仄讀平平仄仄韻

格五
雙調五十七字，前後段各四句、三仄韻
《全芳備祖》無名氏
未開大如木犀蕊　開後是　梅花小底　翛然只欲住山林　肯容易　結根城市
仄平仄平仄平仄韻平仄仄讀平平仄仄韻仄平仄仄仄平平句仄平仄讀仄平平仄韻
葉兒又與冬青比　算何止　香聞七里　不因山谷品題來　誰知道　是水仙兄弟
仄平仄仄平平仄韻仄平仄讀平平仄仄韻仄平平仄仄平平句平平仄讀仄仄平平仄韻

