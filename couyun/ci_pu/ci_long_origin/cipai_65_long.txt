江城子
定格
牛峤
鵁鶄飞起郡城东　碧江空　半滩风　越王宫殿　蘋叶藕花中　帘卷水楼鱼浪起　千片雪　雨濛濛
中平中仄仄平平韵仄平平韵仄平平韵中平中仄句中仄仄平平韵中仄中平平仄仄句平仄仄句仄平平韵

格二
格二
欧阳炯
晚日金陵岸草平　落霞明　水无情　六代繁华　暗逐逝波声　空有姑苏台上月　如西子镜　照江城
仄仄平平仄仄平韵仄平平韵仄平平韵仄仄平平句中仄仄平平韵中仄中平平仄仄句平平仄仄句仄平平韵

格三
双调
苏轼
十年生死两茫茫　不思量　自难忘　千里孤坟　无处话凄凉　纵使相逢应不识　尘满面　鬓如霜
中平中仄仄平平韵仄平平韵仄平平韵中仄平平句中仄仄平平韵中仄中平平仄仄句平仄仄句仄平平韵
夜来幽梦忽还乡　小轩窗　正梳妆　相顾无言　惟有泪千行　料得年年肠断处　明月夜　短松冈
中平中仄仄平平韵仄平平韵仄平平韵中仄平平句中仄仄平平韵中仄中平平仄仄句平仄仄句仄平平韵

