烛影摇红
格一（忆故人）
王诜
烛影摇红　向夜阑　乍酒醒　心情懒　尊前谁为唱阳关　离恨天涯远
仄仄平平句仄仄平句仄仄平读平平仄韵平平平仄仄平平句平仄平平仄韵
无奈云沉雾散　凭阑干　东风泪眼　海棠开后　燕子来时　黄昏庭院
平仄平平仄仄韵仄平平读平平仄仄韵仄平平仄句仄仄平平句平平平仄韵

格二
格二（慢曲）
周邦彦
芳脸轻匀　黛眉巧画宫妆浅　风流天付与精神　全在娇波转　早是萦心可惯　向尊前　频频顾盼
平仄平平句仄平仄仄平平仄韵平平平仄仄平平句平仄平平仄韵仄仄平平仄仄韵仄平平读平平仄仄韵
几回相见　见了还休　争如不见
仄平平仄句仄仄平平句平平仄仄韵
烛影摇红　夜阑饮散春宵短　当时谁会唱阳关　离恨天涯远　争奈云收雨散　凭阑干　东风泪眼
仄仄平平句仄平仄仄平平仄韵平平平仄仄平平句平仄平平仄韵平仄平平仄仄韵仄平平读平平仄仄韵
海棠开后　燕子来时　黄昏庭院
仄平平仄句仄仄平平句平平平仄韵

