忆旧游
定格
周邦彦
记愁横浅黛　泪洗红铅　门掩秋宵　坠叶惊离思　听寒螀夜泣　乱雨萧萧　凤钗半脱云鬓　窗影烛花摇
仄平平仄仄句仄仄平平句平仄平平韵仄仄平平仄句仄平平仄仄句仄仄平平韵仄平仄仄平仄句平仄仄平平韵
渐暗竹敲凉　疏萤照晓　两地魂销
仄仄仄平平句平平仄仄句仄仄平平韵
迢迢　问音信　道径底花阴　时认鸣镳　也拟临朱户　叹因郎憔悴　羞见郎招　旧巢更有新燕
平平韵仄平仄句仄仄仄平平句平仄平平韵仄仄平平仄句仄平平平仄句平仄平平韵仄平仄仄平仄句
杨柳拂河桥　但满眼京尘　东风竟日吹露桃
平仄仄平平韵仄仄仄平平句平平仄仄平仄平韵

格二
变格一
吴文英
送人犹未苦　苦送春随人去天涯　片红都飞尽　正阴阴润绿　暗里啼鸦　赋情顿雪双鬓　飞梦逐尘沙
仄平平仄仄句仄仄平平平仄平平韵仄仄平平仄句仄平平仄仄句仄仄平平韵仄平仄仄平仄句平仄仄平平韵
叹病渴凄凉　分香瘦减　两地看花
仄仄仄平平句平平仄仄句仄仄平平韵
西湖断桥路　想系马垂杨　依旧欹斜　葵麦迷烟处　问离巢孤燕　飞过谁家　故人为写深怨
平平仄平仄句仄仄仄平平句平仄平平韵仄仄平平仄句仄平平平仄句平仄平平韵仄平仄仄平仄句
空壁扫秋蛇　但醉上吴台　残阳草色归思赊
平仄仄平平韵仄仄仄平平句平平仄仄平仄平韵

格三
变格二
刘将孙
正落花时节　憔悴东风　绿满愁痕　悄客梦　惊呼伴侣　断鸿有约　回泊归云　江空共道惆怅
仄平平仄仄句仄仄平平句平仄平平韵仄仄仄读平平仄仄句仄平仄仄句仄仄平平韵仄平仄仄平仄句
夜雨隔篷闻　尽世外纵横　人间恩怨　细酌重论
平仄仄平平韵仄仄仄平平句平平仄仄句仄仄平平韵
叹他乡异县　渺旧雨新知　历落情真　匆匆那忍别　料当君思我　我亦思君　人生自非麋鹿
仄平平仄仄句仄仄仄平平句平仄平平韵仄仄平平仄句仄平平平仄句平仄平平韵仄平仄仄平仄句
无计久同群　此去重销魂　黄昏细雨人闭门
平仄仄平平韵仄仄仄平平韵平平仄仄平仄平韵

