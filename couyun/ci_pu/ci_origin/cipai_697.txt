永遇乐
双调一百四字，前后段各十一句、四仄韵
苏轼
明月如霜　好风如水　清景无限　曲港跳鱼　圆荷泻露　寂寞无人见　紞如五鼓　铮然一叶
中仄平平句中平中仄句中中平仄韵中仄平平句中平中仄句中仄平平仄韵中平中仄句中平中仄句
黯黯梦云惊断　夜茫茫　重寻无处　觉来小园行遍
中仄中平中仄韵中平中读平平中仄句中中仄中平仄韵
天涯倦客　山中归路　望断故园心眼　燕子楼空　佳人何在　空锁楼中燕　古今如梦　何曾梦觉
中平中仄句中中中仄句中仄中平平仄韵中仄平平句中平中仄句中仄平平仄韵中平中仄句中中中仄句
但有旧欢新怨　异时对　黄楼夜景　为余浩叹
中仄中平平仄韵中平中读中中中仄句中平仄仄韵

格二
双调一百四字，前后段各十一句、五仄韵
晁补之
红日葵开　映墙遮牖　小斋端午　杯展荷金　簪抽笋玉　幽事还堪数　绿窗纤手　朱奁轻缕
平仄平平句仄平平仄句仄平平仄韵平仄平平句平平仄仄句平仄平平仄韵仄平平仄句平平平仄韵
争斗䌽幡艾虎　想沈江　怨魄归来　空惆怅　对菰黍
平仄仄平仄仄韵仄平平读仄仄平平句平平仄读仄平仄韵
朱颜老去　清风好在　未减佳辰欢趣　蜡酒深斟　菖菹细糁　围坐从儿女　还同子美　江村长夏
平平仄仄韵平平仄仄句仄仄平平平仄韵仄仄平平句平平仄仄句平仄平平仄韵平平仄仄句平平平仄句
閒对燕飞鸥舞　算何须　楚泽雄风　方消畏暑
平仄仄平平仄韵仄平平读仄仄平平句平平仄仄韵

格三
双调一百四字，前段十二句四仄韵，后段十一句四仄韵
柳永
熏风解愠　昼景晴和　新霁时候　火德流光　萝图荐祉　累庆金枝秀　璇枢绕电　华渚流虹
平平仄仄句仄仄平平句平仄平仄韵仄仄平平句平平仄仄句仄仄平平仄韵平平仄仄句平仄平平句
是日挺生元后　缵唐虞垂拱　千载应期　万灵敷佑
仄仄仄平平仄韵仄平平平仄句平仄仄平句仄平平仄韵
殊方异域　争贡琛赆　架巘航波奔凑　三殿称觞　九仪就列　韶濩锵金奏　藩侯瞻望彤庭　亲携僚吏
平平仄仄句平仄平仄句仄仄平平平仄韵平仄平平句仄平仄仄句平仄平平仄韵平平平仄平平句平平平仄句
竞歌元首　祝尧龄　北极齐尊　南山共久
仄平平仄韵仄平平读仄仄平平句平平仄仄韵

格四
双调一百四字，前后段各十一句、四仄韵
柳永
天阁英游　内朝密侍　当世荣遇　汉守分麾　尧图请瑞　方面凭心膂　风驰千骑　云拥双旌
平仄平平句仄平仄仄句平仄平仄韵仄仄平平句平平仄仄句平仄平平仄韵平平平仄句平仄平平句
向晓洞开严署　拥朱幡　喜气欢声　处处竞歌来暮
仄仄仄平平仄韵仄平平读仄仄平平句仄仄仄平平仄韵
吴王旧国　今古江山秀异　人烟繁富　甘雨车行　仁风扇动　雅称安黎庶　棠郊成政　槐府登贤
平平仄仄句平仄平平仄仄句平平平仄韵平仄平平句平平仄仄句仄仄平平仄韵平平平仄句平仄平平句
非久定须归去　且乘閒　弘阁长开　融尊盛举
平仄仄平平仄韵仄平平读平仄平平句平平仄仄韵

格五
双调一百四字，前段十一句四仄韵，后段十一句五仄韵
张元干
月印金盆　江萦罗带　凉飙天际　摩诘丹青　营丘平远　一望穷千里　白鸥盟在　黄粱梦破
仄仄平平句平平平仄句平平平仄韵平仄平平句平平平仄句仄仄平平仄韵仄平平仄句平平仄仄句
投老此心如水　耿无眠　披衣顾影　乍闻绕阶络纬
平仄仄平平仄韵仄平平读平平仄仄句仄平仄平仄仄韵
百年倦客　三生习气　今古到头谁是　夜色苍茫　浮云灭没　举世方熟寐　谁人著眼　放神八极
仄平仄仄句平平仄仄韵平仄仄平平仄韵仄仄平平句平平仄仄句仄仄平仄仄韵平平仄仄句仄平仄仄句
逸想寄　尘寰内　独凭阑　鸡鸣日上　海山雾起
仄仄仄读平平仄韵仄平平读平平仄仄句仄平仄仄韵

格六
双调一百四字，前后段各十一句、四仄韵
《古今词话》无名氏
孤衾不暖　静闻银漏　敧枕难稳　细想多情　多才多貌　总是多愁本　而今幽会难成　佳期顿阻
平平仄仄句仄平平仄句平仄平仄韵仄仄平平句平平平仄句仄仄平平仄韵平平平仄平平句平平仄仄句
只恁萦方寸　知他莫是今生　共伊此欢无分
仄仄平平仄韵平平仄仄平平句仄平仄平平仄韵
寻思断肠肠断　珠泪揾了　依前重揾　终待临岐　分明说与　我这厌厌闷　得伊知后　教人成病
平平仄平平仄句平仄仄仄句平平平仄韵平仄平平句平平仄仄句仄仄平平仄韵仄平平仄句平平平仄句
万种断也无恨　只恐他　恁不分晓　漫劳瘦损
仄仄仄仄平仄韵仄仄平读仄仄平仄句仄平仄仄韵

格七
双调一百四字，前后段各十一句、四平韵
陈允平
玉腕笼寒　翠阑凭晓　莺调新簧　暗水穿苔　游丝度柳　人静芳昼长　云南归雁　楼西飞燕
仄仄平平句仄平平仄句平平平平韵仄仄平平句平平仄仄句平仄平仄平韵平平平仄句平平平仄句
去来惯认炎凉　王孙远　青青草色　几回望断柔肠
仄平仄仄平平韵平平仄读平平仄仄句仄平仄仄平平韵
蔷薇旧约　尊前一笑　等閒孤负年光　斗草庭空　抛梭架冷　帘外风絮香　伤春情绪　惜花时候
平平仄仄句平平仄仄句仄平平仄平平韵仄仄平平句平平仄仄句平仄平仄平韵平平平仄句仄平平仄句
日斜尚未成妆　闻嬉笑　谁家女伴　又还采桑
仄平仄仄平平韵平平仄读平平仄仄句仄平仄平韵

