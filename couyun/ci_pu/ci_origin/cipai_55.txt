遐方怨
单调三十二字，七句四平韵
温庭筠
凭绣槛　解罗帏　未得君书　断肠潇湘春雁飞　不知征马几时归　海棠花尽也　雨霏霏
平仄仄句仄平平韵仄仄平平句仄平平中平仄平韵仄平平仄仄平平韵仄平平仄仄句仄平平韵

格二
双调六十字，前后段各六句、四平韵
孙光宪
红绶带　锦香囊　为表花前意　殷勤赠玉郎　此时更自役心肠　转添秋夜梦魂长
平仄仄句仄平平韵仄中平中仄句中平中仄平韵仄平中仄仄平平韵仄平平仄仄平平韵
思艳质　想娇妆　愿早传金盏　同欢卧醉乡　任人猜妒尽提防　到头须使是鸳鸯
中中仄句仄平平韵中仄平平仄句中平中仄平韵仄平平仄仄平平韵中平平仄仄平平韵

