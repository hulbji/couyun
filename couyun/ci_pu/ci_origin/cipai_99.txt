沙塞子
双调四十二字，前后段各五句、两平韵
朱敦儒
万里飘零南越　山引泪　酒催愁　不见凤楼龙阙　又经秋
仄仄平平平仄句平仄仄句仄平平韵仄仄仄平平仄句仄平平韵
九日江亭閒望　蛮树远　瘴烟浮　肠断红蕉花晚　水西流
仄仄中平平仄句平中仄句仄平平韵平仄平平平仄句仄平平韵

格二
双调四十九字，前后段各四句、三平韵
葛立方
天生玉骨冰肌　瘦损也　知他为谁　寒涧底　傲霜淩雪　不教春知
平平仄仄平平韵仄仄仄读平平仄平韵平仄仄读仄平平仄句仄仄平平韵
高楼横笛试轻吹　要一片　花飞酒卮　拌沈醉　帽檐斜插　折取南枝
平平平仄仄平平韵仄仄仄读平平仄平韵平平仄读仄平平仄句仄仄平平韵

格三
双调五十字，前后段各四句、三平韵
周紫芝
玉溪秋月浸寒波　忍持酒　重听骊歌　不堪对　绿阴飞阁　月下羞蛾
中平平仄仄平平韵中中仄读中仄平平韵仄平仄读中平平仄句仄仄平平韵
夜深惊鹊转南柯　惨别意　无奈愁何　他年事　不须重问　转更愁多
仄平平仄仄平平韵中仄仄读平仄平平韵中平仄读仄平平仄句仄仄平平韵

格四
双调四十九字，前后段各四句、三仄韵
赵彦端
春水绿波南浦　渐理棹　行人欲去　黯消魂　柳际轻烟　花梢微雨
平仄仄平平仄韵仄仄仄读平平仄仄韵仄平平读仄仄平平句平平平仄韵
长亭放盏无计住　但芳草　迷人去路　忍回头　断云残日　长安何处
平平仄仄平仄仄韵仄平仄读平平仄仄韵仄平平读仄平平仄句平平平仄韵

