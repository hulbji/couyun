兰陵王
三段一百三十一字，前段十句六仄韵，中段八句五仄韵，后段九句六仄韵
秦观
雨初歇　帘卷一钩淡月　望河汉　几点疏星　冉冉纤云度林樾　此景清更绝　谁念温柔蕴结
仄平仄韵平仄仄平仄仄韵仄平仄句仄仄平平句仄仄平平仄平仄韵仄仄平仄仄韵平仄平平仄仄韵
孤灯暗　独步华堂　蟋蟀莎阶弄时节
平平仄句仄仄平平句仄仄平平仄平仄韵
沈思恨难说　忆花底相逢　亲赠罗缬　春鸿秋雁轻离别　拟寻个锦鳞　寄将尺素　又恐烟波路隔越
平平仄平仄韵仄平仄平平句平仄平仄韵平平平仄平平仄韵仄平仄仄平句仄平仄仄句仄仄平平仄仄仄韵
歌残唾壶缺
平平仄平仄韵
凄咽　意空切　但醉损琼卮　望断瑶阙　御沟曾记流红叶　待何时重见　霓裳听彻　䌽楼天远
平仄韵仄平仄韵仄仄仄平平句仄仄平仄韵仄平平仄平平仄韵仄平平平仄句平平仄仄韵仄平平仄句
夜夜襟袖染啼血
仄仄平仄仄平仄韵

格二
三段一百三十字，前段十一句七仄韵，中段八句五仄韵，后段十句六仄韵
周邦彦
柳阴直　烟里丝丝弄碧　隋堤上　曾见几番　拂水飘绵送行色　登临望故国　谁惜　京华倦客
中平仄韵中仄平平仄仄韵平平仄句平仄中平句中仄平中仄平仄韵中平仄中仄韵平仄韵平平仄仄韵
长亭路　年去岁来　应折柔条过千尺
平平仄句中仄仄平句中仄平平仄平仄韵
閒寻旧踪迹　又酒趁哀弦　灯照离席　梨花榆火催寒食　愁一箭风快　半篙波暖　回头迢递便数驿
中平仄平仄韵仄中仄平中句中仄平仄韵中平中仄中平仄韵中中中中仄句中平中仄句平中中仄仄中仄韵
望人在天北
仄中中平仄韵
凄侧　恨堆积　渐别浦萦回　津堠岑寂　斜阳冉冉春无极　念月榭携手　露桥吹笛　沈思前事
中仄韵仄平仄韵仄中仄平平句中中平仄韵中平中仄平平仄韵仄中中中中句中平中仄韵中中中中句
似梦里　泪暗滴
仄中仄句仄中仄韵

格三
三段一百三十字，前段十句六仄韵，中段八句五仄韵，后段十句四仄韵、一叠韵
辛弃疾
一丘壑　老子风流占却　茅檐上　松月挂云　脉脉石泉透山脚　寻思前事错　恼杀晨猿夜鹤
仄平仄韵仄仄平平仄仄韵平平仄句平仄仄平句仄仄仄平仄平仄韵平平平仄仄韵仄仄平平仄仄韵
终须是　邓禹辈人　锦绣麻䪗坐黄阁
平平仄句仄仄仄平句仄仄平平仄平仄韵
长歌自深酌　看天阔鸢飞　渊静鱼跃　西风黄菊香喷薄　怅日暮云合　佳人何处　纫兰结佩带杜若
平平仄平仄韵仄平仄平平句平仄平仄韵平平平仄平平仄韵仄仄仄平仄句平平平仄句平平仄仄仄仄仄韵
入江海会约
仄平仄仄仄韵
遇合　事难托　莫击磬门前　荷蒉人过　仰天大笑冠簪落　待说与穷达　不须疑著　古来贤者
仄仄句仄平仄韵仄仄仄平平句仄仄平仄句仄平仄仄平平仄韵仄仄仄平仄句仄平平仄韵仄平平仄句
进亦乐　退亦乐
仄仄仄韵仄仄仄叠

格四
三段一百三十字，前段十句六仄韵，中段八句五仄韵，后段十句六仄韵
陈允平
古堤直　隔水轻盈飏碧　东风路　还是舞烟眠露　年年自春色　红尘遍京国　留滞高阳醉客
仄平仄韵仄仄平平仄仄韵平平仄句平仄仄平平仄句平平仄平仄韵平平仄平仄韵平仄平平仄仄韵
斜阳外　千缕翠条　仿佛流莺度金尺
平平仄句平仄仄平句仄仄平平仄平仄韵
长亭半陈迹　记曾系征鞍　频护歌席　匆匆江上又寒食　回首处　应念旧曾攀折　依然离恨遍西驿
平平仄平仄韵仄平仄平平句平仄平仄韵平平平仄仄平仄韵平仄仄句平仄仄平平仄句平平平仄仄平仄韵
倦游尚南北
仄平仄平仄韵
恻恻　怨怀积　渐楚榭寒收　隋苑春寂　颦眉不尽相思极　想人在何处　倚阑横笛　閒情似絮
仄仄韵仄平仄韵仄仄仄平平句平仄平仄韵平平仄仄平平仄韵仄平仄平仄句仄平平仄韵平平仄仄句
更那听　夜雨滴
仄仄仄句仄仄仄韵

格五
三段一百三十字，前段十句六仄韵，中段九句七仄韵，后段十句六仄韵
刘辰翁
送春去　春去人间无路　秋千外　芳草连天　谁遣风沙暗南浦　依依甚意绪　漫忆海门飞絮
仄平仄韵平仄平平平仄韵平平仄句平仄平平句平仄平平仄平仄韵平平仄仄仄韵仄仄仄平平仄韵
乱鸦过　斗转城荒　不见来时试灯处
仄平仄句仄仄平平句仄仄平平仄平仄韵
春去　最谁苦　但箭雁沈边　梁燕无主　杜鹃声里长门暮　想玉树彫霜　泪盘如露　咸阳送客屡回顾
平仄韵仄平仄韵仄仄仄平平句平仄平仄韵仄平平仄平平仄韵仄仄仄平平句仄平平仄韵平平仄仄仄平仄韵
斜日未能度
平仄仄平仄韵
春去　尚来否　正江令恨别　庾信愁赋　苏堤尽日风和雨　叹神游故国　花记前度　人生流落
平仄韵仄平仄韵仄平仄仄仄句仄仄平仄韵平平仄仄平平仄韵仄平平仄仄句平仄平仄韵平平平仄句
顾孺子　共夜语
仄仄仄句仄仄仄韵

