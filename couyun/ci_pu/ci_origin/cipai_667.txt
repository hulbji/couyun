瑞鹤仙
双调一百二字，前段十一句七仄韵，后段十一句六仄韵
周邦彦
悄郊园带郭　行路永　客去车尘漠漠　斜阳映山落　敛馀红　犹恋孤城阑角　凌波步弱　过短亭
仄平平仄仄韵中中中句中中平中中仄韵平平中中仄韵中平中句中仄中平平仄韵中平仄仄韵仄中平读
何用素约　有流莺劝我　重解雕鞍　缓引春酌
平中仄仄韵仄平平仄仄句平中中中句仄中平仄韵
不记归时早暮　上马谁扶　醒眠朱阁　惊飙动幕　扶残醉　绕红药　叹西园　已是花深无地
中仄平平中仄句中中平中句仄中平仄韵中平仄仄韵中中仄句中平仄韵仄平平句中仄平平平仄句
东风何事又恶　任流光过却　犹喜洞天自乐
平中中中中仄韵仄平平仄仄韵平中仄平仄仄韵

格二
双调一百二字，前段十一句七仄韵，后段十二句七仄韵
曾觌
陡寒生翠幕　冻云垂　缤纷飞雪初落　萦风度池阁　袅馀妍　时趁舞腰纤弱　江天漠漠　认残梅
仄平平仄仄韵仄平平句平平平仄平仄韵平平仄平仄韵仄平平句平仄仄平平仄韵平平仄仄韵仄平平读
吹散画角　正貂裘乍怯　黄昏院宇　入檐飘箔
平仄仄仄韵仄平平仄仄句平平仄仄句仄平平仄韵
依约　银河迢递　种玉群仙　共骖鸶鹤　东君未觉　先春绽　万花萼　向尊前　已喜丰年呈瑞
平仄韵平平平仄句仄仄平平句仄平平仄韵平平仄仄韵平平仄句仄平仄韵仄平平句仄仄平平平仄句
人间何事最乐　拥笙歌绣阁　低帷纵欢细酌
平平平仄仄仄韵仄平平仄仄韵平平仄平仄仄韵

格三
双调一百二字，前段十句七仄韵，后段十二句五仄韵
杨无咎
听梅花再弄　残酒醒　无寐寒轻愁拥　凄凉谁与共　漫赢得　别恨离怀千种　拂墙树动　更晓来
仄平平仄仄韵平仄仄句平仄平平平仄韵平平平仄仄韵仄平仄读仄仄平平平仄韵仄平仄仄韵仄仄平读
云阴雨重　对伤心好景　回首旧游　恍然如梦
平平仄仄韵仄平平仄仄句平仄仄平句仄平平仄韵
欢纵　西湖曾返　画舫争驰　绣鞍双控　归来夜中　要银烛　衔金凤　到而今　谁拣花枝同戴
平仄韵平平平仄句仄仄平平句仄平平仄韵平平仄平句仄平仄句平平仄韵仄平平句平仄平平平仄句
谁酌酒杯笑捧　但逢花对酒　空祇自歌自送
平仄仄平仄仄韵仄平平仄仄句平仄仄平仄仄韵

格四
双调一百二字，前段十一句七仄韵，后段十一句五仄韵
毛幵
柳风清昼溽　山樱晚　一树高红争熟　轻纱睡初足　悄无人　敧枕虚檐鸣玉　南园秉烛　叹流光
仄平平仄仄韵平平仄句仄仄平平平仄韵平平仄平仄韵仄平平句平仄平平平仄韵平平仄仄韵仄平平读
容易过目　送春归去　有无数弄禽　满径新竹
平仄仄仄韵仄平平仄句仄平仄仄平句仄仄平仄韵
閒记追欢寻胜　杏栋西厢　粉墙南曲　别长会促　成何计　奈幽独　纵湘弦难寄　寒香终在
平仄平平平仄句仄仄平平句仄平平仄韵仄平仄仄韵平平仄句仄平仄韵仄平平平仄句平平平仄句
屏山蝶梦难续　对沿阶　细草萋萋　为谁自绿
平平仄仄平仄韵仄平平读仄仄平平句仄平仄仄韵

格五
双调一百字，前段十一句七仄韵，后段十句五仄韵
赵文
绿杨深似雨　西湖上　旧日愁丝恨缕　风流似张绪　羡春风　依旧年年眉妩　宫腰楚楚　倚画阑
仄平平仄仄韵平平仄句仄仄平平仄仄韵平平仄平仄韵仄平平句平仄平平平仄韵平平仄仄韵仄仄平读
曾斗妙舞　想如今　似我零落天涯　却悔相妒
平仄仄仄韵仄平平句仄仄平仄平平句仄仄平仄韵
痛绝长堤别后　杨白华飞　旧腔谁谱　年光暗度　凄凉谁诉　记菩提寺路　段家桥水　何时重到梦处
仄仄平平仄仄句平仄平平句仄平平仄韵平平仄仄韵平平平仄韵仄平平仄仄句仄平平仄句平平平仄仄仄韵
况柔条老去　争奈系春不住
仄平平仄仄句平仄仄平仄仄韵

格六
双调一百三字，前段十一句四仄韵，后段十一句六仄韵
周邦彦
暖烟笼细柳　弄万缕千丝　年年春色　晴风荡无际　浓于酒　偏醉情人词客　阑干倚处　度花香
仄平平仄仄句仄仄仄平平句平平平仄韵平平仄平仄句平平仄句平仄平平平仄韵平平仄仄句仄平平读
微散酒力　对重门半掩　黄昏淡月　院宇深寂
平仄仄仄韵仄平平仄仄句平平仄仄句仄仄平仄韵
愁极　因思前事　洞房佳宴　正值寒食　寻芳遍赏　金谷里　铜驼陌　到而今　鱼雁沈沈无信息
平仄韵平平平仄句仄平平仄句仄仄平仄韵平平仄仄句平仄仄句平平仄韵仄平平读平仄平平平仄仄韵
天涯常是泪滴　早归来　云馆深处　那人正忆
平平平仄仄仄韵仄平平读平仄平仄句仄平仄仄韵

格七
双调一百二字，前段十句七仄韵，后段十二句六仄韵
史达祖
杏烟娇湿鬓　过杜若汀洲　楚衣香润　回头翠楼近　指鸳鸯沙上　暗藏春恨　归鞭隐隐　便不念
中平中中仄韵仄中中中中句中中中仄韵中平仄平仄韵中中中中仄句中平中仄韵中平中仄韵中中中读
芳盟未稳　自箫声　吹落云东　再数故园花信
中中中仄韵仄中平读中中中中句中中中中平仄韵
谁问　听歌窗罅　倚月钩阑　旧家轻俊　芳心一寸　相思后　总灰烬　奈春风多事　吹花摇柳
平仄韵中中中中句中中中中句中中中仄韵中平中仄韵中中中句中中仄韵仄中平中仄句中平中仄句
也把幽情唤醒　对南溪　桃萼翻红　又成瘦损
中中中中中仄韵仄中平读中中中中句仄平仄仄韵

格八
双调一百二字，前段十句七仄韵，后段十二句六仄韵
袁去华
郊原初过雨　见败叶零乱　风定犹舞　斜阳挂深树　映浓愁浅黛　遥山眉妩　来时旧路　尚岩花
平平平仄仄韵仄仄仄平仄句平仄平仄韵平平仄平仄韵仄平平仄仄句平平平仄韵平平仄仄韵仄平平读
娇黄半吐　到而今　惟有溪边流水　见人如故
平平仄仄韵仄平平读平仄平平平仄句仄平平仄韵
无语　邮亭深静　下马还寻　旧曾题处　无聊倦旅　伤离恨　最愁苦　纵收香藏镜　他年重到
平仄韵平平平仄句仄仄平平句仄平平仄韵平平仄仄韵平平仄句仄平仄韵仄平平平仄句平平平仄句
人面桃花在否　念沈沈　小阁幽窗　有时梦去
平仄平平仄仄韵仄平平读仄仄平平句仄平仄仄韵

格九
双调一百二字，前段十一句七仄韵，后段十一句六仄韵
刘一止
鸳行旧俦侣　问底事迟回　西州西处　閒居久如许　想邻公对饮　诗人联句　夤缘会遇　过高轩
平平仄平仄韵仄仄仄平平句平平平仄韵平平仄平仄韵仄平平仄仄句平平平仄韵平平仄仄韵仄平平读
相逢喜舞　正菊天　景物澄鲜　切莫趣归言去
平平仄仄韵仄仄平句仄仄平平句仄仄仄平平仄韵
看取　星扉月户　雾阁云窗　非公孰住　从容笑语　人生易别难聚　恨分违有日　留连无计
平仄韵平平仄仄句仄仄平平句平平仄仄韵平平仄仄韵平平仄仄平仄韵仄平平仄仄句平平平仄句
满目离愁忍觑　若他时　鱼雁南来　把书寄与
仄仄平平仄仄韵仄平平读平仄平平句仄平仄仄韵

格十
双调一百二字，前段十一句四仄韵，后段十二句五仄韵
赵长卿
败荷擎沼面　渐叶舞林梢　光阴何速　碧天静如水　金风透帘幕　露清蝉伏　追思往事　念当年
仄平平仄仄句仄仄仄平平句平平平仄韵仄平仄平仄句平平仄平仄句仄平平仄韵平平仄仄句仄平平读
悲伤宋玉　渐危楼向晚　魂销处　倚遍阑干曲
平平仄仄韵仄平平仄仄句平平仄句仄仄平平仄韵
凝目　一霎微雨　塞鸿声断　酒病相续　无情赏处　金井梧　东篱菊　渐兰桡归去　银蟾满夜
平仄韵仄仄平仄句仄平平仄句仄仄平仄韵平平仄仄句平仄平句平平仄韵仄平平平仄句平平仄仄句
水村烟渡怎宿　负伊家　万愁千恨　甚时是足
仄平平仄仄仄韵仄平平读仄平平仄句仄平仄仄韵

格十一
双调一百三字，前段十句七仄韵，后段十二句六仄韵
张枢
卷帘人睡起　放燕子归来　商量春事　风光又能几　减芳菲　都在卖花声里　吟边眼底　披嫩绿
仄平平仄仄韵仄仄仄平平句平平平仄韵平平仄平仄韵仄平平句平仄仄平平仄韵平平仄仄韵平仄仄读
移红换紫　甚等閒　半委东风　半委小溪流水
平平仄仄韵仄仄平读仄仄平平句仄仄仄平平仄韵
还是　苔痕湔雨　竹影留云　待晴犹未　兰舟静舣　西湖上　多少歌吹　粉蝶儿　守定落花不去
平仄韵平平仄仄句仄仄平平句仄平平仄韵平平仄仄韵平平仄句平仄平仄韵仄仄平读仄仄仄平仄仄句
湿重寻香两翅　怎知人　一点新愁　寸心万里
仄仄平平仄仄韵仄平平读仄仄平平句仄平仄仄韵

格十二
双调一百一字，前段十句六仄韵，后段十二句六仄韵
洪瑹
听梅花吹动　夜凉何其　明星有烂　相看泪如霰　问而今去也　何时会面　匆匆聚散　恐便作
仄平平平仄句仄平平平句平平仄仄韵平平仄平仄韵仄平平仄仄句平平仄仄韵平平仄仄韵仄仄仄读
秋鸿社燕　最伤情　夜来枕上　断云零雨何限
平平仄仄韵仄平平读仄平仄仄句仄平平仄平仄韵
因念　人生万事　回首悲凉　都成梦幻　芳心缱绻　空惆怅　巫阳馆　况船头一转　三千馀里
平仄韵平平仄仄句平仄平平句平平仄仄韵平平仄仄韵平平仄句平平仄韵仄平平仄仄句平平平仄句
隐隐高城不见　恨无情　春水连天　片帆似箭
仄仄平平仄仄韵仄平平读平仄平平句仄平仄仄韵

格十三
双调一百字，前段十句六仄韵，后段十二句六仄韵
白朴
夕阳王谢宅　对草树荒寒　亭台欹侧　乌衣旧时客　渺双飞万里　水云宽窄　东风羽翅　也迷当时巷陌
仄平平仄仄韵仄仄仄平平句平平平仄韵平平仄平仄韵仄平平仄仄句仄平平仄韵平平仄仄句仄平平平仄仄韵
向寻常　百姓人家　辜负几回春色
仄平平读仄仄平平句平仄仄平平仄韵
凄恻　人空不见　画栋栖香　绣帘窥额　云兜雾隔　锦书至　付谁拆　刘郎只见　金陵兴废
平仄韵平平仄仄句仄仄平平句仄平平仄韵平平仄仄韵仄平仄句仄平仄韵平平仄仄句平平平仄句
赚得行人鬓白　又争如　复到玄都　兔葵燕麦
仄仄平平仄仄韵仄平平读仄仄平平句仄平仄仄韵

格十四
双调九十字，前段十一句五仄韵，后段九句四仄韵
张肯
盈盈罗袜　移芳步凌波　缓踏明月　清漪照影　玉容凝素　鬓横金凤　裙拖翠缬　渺渺澄江半涉
平平平仄韵平平仄平平句仄仄平仄韵平平仄仄句仄平平仄句仄平平仄句平平仄仄韵仄仄平平仄仄韵
晚风生　寒料峭　消瘦想愁怯
仄平平句平仄仄句平仄仄平仄韵
我僭为兄　山矾为弟　也同奇绝　馀芬剩馥　尚熏透　霞绡重叠　春心未展　閒情在　两鬓眉叶
仄仄平平句平平平仄句仄平平仄韵平平仄仄句仄平仄读平平平仄韵平平仄仄句平平仄读仄仄平仄韵
便蜂黄褪了　丰韵媚粉颊
仄平平仄仄句平仄仄仄仄韵

格十五
双调一百二字，前段十句四平韵、三叶韵，后段十一句三平韵、三叶韵
蒋捷
玉霜生穗　也　渺洲云翠痕　雁绳低　也　层帘四垂　也　锦堂寒　早近开炉时　也　香风递
仄平平仄叶仄句仄平平仄平句仄平平韵仄句平平仄平韵仄句仄平平句仄仄平平平韵仄句平平仄叶
也　是东篱　花深处　也　料此花　伴我仙翁　未肯放秋归　也
仄句仄平平读平平仄叶仄句仄仄平读仄仄平平句仄仄仄平平韵仄句
嬉　也　缯波稳舫　镜月危楼　釂琼酏　也　笼鹦睡　也　红妆旋舞衣　也　待纱灯客散　纱窗月上
平韵仄句平平仄仄句仄仄平平句仄平平韵仄句平平仄叶仄句平平仄仄平韵仄句仄平平仄仄句平平仄仄句
便是严凝序　也　换青毡　小帐围春　又还醉　也
仄仄平平仄叶仄句仄平平读仄仄平平句仄平仄叶仄句

格十六
双调一百字，前段九句一仄韵六重韵，后段十句六重韵
方岳
一年寒尽也　问秦沙　梅放未也　幽寻者谁也　有何郎佳约　岁云除也　南枝暖也　正同云
仄平平仄仄韵仄平平读平仄仄仄重平平仄平仄重仄平平平仄句仄平平仄重平平仄仄重仄平平读
商量雪也　喜东皇　一转洪钧　依旧春风中也
平平仄仄重仄平平句仄仄平平句平仄平平平仄重
香也　骚情酿就　书味熏成　这些情也　玉堂春也　莫道年华归也　是循环　三百六旬六日
平仄重平平仄仄句平仄平平句仄平平仄重仄平平仄重仄仄平平平仄重仄平平读平仄仄平仄仄句
生意无穷已也　但叮咛　留取微酸　调商鼎也
平仄平平仄仄重仄平平读平仄平平句平平仄仄重

