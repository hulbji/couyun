天仙子
单调三十四字，六句五仄韵
皇甫松
晴野鹭鸶飞一只　水荭花发秋江碧　刘郎此日别天仙　登绮席　泪珠滴　十二晚峰高历历
中仄中平平仄仄韵中中平中平中仄韵中平中仄仄平平句中中仄韵中中仄韵中仄中平平仄仄韵

格二
单调三十四字，六句四仄韵
和凝
洞口春红飞蔌蔌　仙子含愁眉黛绿　阮郎何事不归来　懒烧金　慵篆玉　流水桃花空断续
仄仄平平平仄仄韵平仄平平平仄仄韵仄平平仄仄平平句仄平平句平仄仄韵平仄平平平仄仄韵

格三
单调三十四字，六句两仄韵、三平韵
韦庄
深夜归来长酩酊　　扶入流苏犹未醒　醺醺酒气麝兰和　　惊睡觉　笑呵呵　长道人生能几何
平仄平平平仄仄仄韵平仄平平平仄仄韵平平仄仄仄平平平韵平仄仄句仄平平韵平仄平平平仄平韵

格四
单调三十四字，六句五平韵
韦庄
怅望前回梦里期　看花不语苦寻思　露桃宫里小腰肢　眉眼细　鬓云垂　惟有多情宋玉知
中仄平平中仄平韵中中中中仄中平韵中平中仄仄平平韵中仄仄句仄平平韵中仄中平中仄平韵

格五
双调六十八字，前后段各六句、五仄韵
张先
醉笑相逢能几度　为报江头春且住　主人今日是行人　红袖舞　清歌女　凭仗东风交点取
中仄中平平仄仄韵中仄中平平仄仄韵中平中仄仄平平句中中仄韵平中仄韵中仄中平平仄仄韵
三月柳枝柔似缕　落叶倦飞还恋树　有情宁不惜西园　莺解语　花无数　应讶使君何处去
中仄中平平仄仄韵中仄中平平仄仄韵中平中仄仄平平句中中仄韵平中仄韵中仄中平平仄仄韵

