雨霖铃
双调一百三字，前段十句五仄韵，后段九句五仄韵
柳永
寒蝉凄切　对长亭晚　骤雨初歇　都门帐饮无绪　方留恋处　兰舟催发　执手相看泪眼　竟无语凝咽
平平中仄韵仄平平仄句仄仄平仄韵平平中中中仄句平平仄仄句平平平仄韵仄仄平平中仄句仄平中平仄韵
念去去　千里烟波　暮霭沈沈楚天阔
仄仄中读平仄平平句仄仄平平仄平仄韵
多情自古伤离别　更那堪　冷落清秋节　今宵酒醒何处　杨柳岸　晓风残月　此去经年　应是良辰
中平仄仄平平仄韵仄平平读仄仄平平仄韵中平仄中中仄句中仄仄读仄平平仄韵仄仄平平句平仄平平句
好景虚设　便纵有　千种风情　更与何人说
仄中平仄韵仄仄仄读中仄平平句仄仄平平仄韵

格二
双调一百三字，前后段各九句、五仄韵
王庭圭
琼楼玉宇　满人寰　似海边洲渚　蓬莱又还水浅　鲸涛静见　银宫如许　紫极鸣箫声断　望霓舟何处
平平仄仄韵仄平平读仄仄平平仄韵平平仄平仄仄句平平仄仄句平平平仄韵仄仄平平平仄句仄平平平仄韵
待夜深　重倚层霄　认得瑶池广寒路
仄仄平读平仄平平句仄仄平平仄平仄韵
郢中旧曲谁能度　恨歌声　响入青云去　西湖近时绝唱　总不道　月梅盐絮　暗想当年　宾从毫端
仄平仄仄平平仄韵仄平平读仄仄平平仄韵平平仄平仄仄句仄仄仄读仄平平仄韵仄仄平平句平仄平平句
有惊人句　漫说向　枚叟邹生　共作梁园赋
仄平平仄韵仄仄仄读平仄平平句仄仄平平仄韵

格三
双调一百三字，前后段各九句、五仄韵
黄裳
天南游客　甚而今　却送君南国　西风万里无限　吟蝉暗续　离情如织　秣马脂车　去即去
平平平仄韵仄平平读仄仄平平仄韵平平仄仄平仄句平平仄仄句平平平仄韵仄仄平平句仄仄仄读
多少人惜　望百里　烟惨云山　送两程　愁作行色
平仄平仄韵仄仄仄读平仄平平句仄仄平读平仄平仄韵
飞帆过浙西封域　到秋深　且舣荷花泽　就船买得鲈鳜　新谷破　雪堆香粒　此兴谁同　须记东秦
平平仄仄平平仄韵仄平平读仄仄平平仄韵仄平仄仄平仄句平仄仄读仄平平仄韵仄仄平平句平仄平平句
有客相忆　愿听了　一阙歌声　醉倒拌今日
仄仄平仄韵仄仄仄读仄仄平平句仄仄平平仄韵

