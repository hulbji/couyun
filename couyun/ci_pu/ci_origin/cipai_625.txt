高阳台
双调一百字，前后段各十句、四平韵
刘镇
灯火烘春　楼台浸月　良宵一刻千金　锦步承莲　䌽云簇仗难寻　蓬壶影动星毬转　映两行
中仄平平句中平仄仄句中平中仄平平韵中仄平平句中中中仄平平韵中中中仄平平仄句仄中平读
宝珥瑶簪　恣嬉游　玉漏声催　未歇芳心
中仄平平韵仄平平句中仄平平句中仄平平韵
笙歌十里誇张地　记年时行乐　憔悴而今　客里情怀　伴人閒笑閒吟　小桃未尽刘郎老　把相思
中平中仄平平仄句仄中平中仄句中仄平平韵中仄平平句中中中仄平平韵中中中仄平平仄句仄中平读
细写瑶琴　怕归来　红紫欺风　三径成阴
中仄平平韵仄平平句中仄平平句中仄平平韵

格二
双调一百字，前段十句四平韵，后段十句五平韵
蒋捷
燕卷晴丝　蜂黏落絮　天教绾住閒愁　閒里清明　匆匆粉湿红羞　灯摇缥晕茸窗冷　语未阑
仄仄平平句平平仄仄句平平仄仄平平韵平仄平平句平平仄仄平平韵平平仄仄平平仄句仄仄平读
娥影分收　好伤情　春也难留　人也难留
平仄平平韵仄平平句平仄平平句平仄平平韵
芳尘满目悠悠　为问萦云佩响　还绕谁楼　别酒才斟　从前心事都休　飞莺纵有风吹转　奈旧家
平平仄仄平平韵仄仄平平仄仄句平仄平平韵仄仄平平句平平平仄平平韵平平仄仄平平仄句仄仄平读
苑已成秋　莫思量　杨柳湾西　且棹吟舟
仄仄平平韵仄平平句平仄平平句仄仄平平韵

格三
双调一百字，前后段各十句、五平韵
张炎
接叶巢莺　平波卷絮　断桥斜日归船　能几番游　看花又是明年　东风且伴蔷薇住　到蔷薇
仄仄平平句平平仄仄句仄平平仄平平韵平仄平平句仄平仄仄平平韵平平仄仄平平仄句仄平平读
春已堪怜　更凄然　万绿西泠　一抹荒烟
平仄平平韵仄平平韵仄仄平平句仄仄平平韵
当年燕子知何处　但苔深韦曲　草暗斜川　见说新愁　如今也到鸥边　无心再续笙歌梦　掩重门
平平仄仄平平仄句仄平平平仄句仄仄平平韵仄仄平平句平平仄仄平平韵平平仄仄平平仄句仄平平读
浅醉閒眠　莫开帘　怕见飞花　怕听啼鹃
仄仄平平韵仄平平韵仄仄平平句仄仄平平韵

