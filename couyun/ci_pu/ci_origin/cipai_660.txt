石州慢
双调一百二字，前段十句四仄韵，后段十一句五仄韵
贺铸
薄雨催寒　斜照弄晴　春意空阔　长亭柳色才黄　远客一枝先折　烟横水际　映带几点归鸦
中仄平平句平仄仄平句中仄平仄韵中平中仄平平句中仄中平平仄韵平平中仄句中中中仄平平句
东风消尽龙沙雪　还记出关时　恰而今时节
中平中仄平平仄韵中仄仄平平句仄平平平仄韵
将发　画楼芳酒　红泪清歌　顿成轻别　已是经年　杳杳音尘都绝　欲知方寸　共有几许清愁
平仄韵仄平中仄句中中中中句中平中仄韵仄仄平平句中仄中平平仄韵中平中仄句中中中仄平平句
芭蕉不展丁香结　枉望断天涯　两厌厌风月
中平中仄平平仄韵中仄仄平平句仄平平平仄韵

格二
双调一百二字，前段十句四仄韵，后段十句五仄韵
蔡松年
云海蓬莱　风雾鬓鬟　不假梳掠　仙衣卷尽云霓　方见宫腰纤弱　心期得处　世间言语非真
平仄平平句平仄仄平句仄仄平仄韵平平仄仄平平句平仄平平平仄韵平平仄仄句仄平平仄平平句
海犀一点通寥廓　无物比情浓　觅无情相博
仄平仄仄平平仄韵平仄仄平平句仄平平平仄韵
离索　晓来一枕馀香　酒病赖花医却　滟滟金尊　收拾新愁重酌　片帆云影　载将无际关山
平仄韵仄平仄仄平平句仄仄仄平平仄韵仄仄平平句平仄平平平仄韵仄平平仄句仄平平仄平平句
梦魂应被杨花觉　梅子雨丝丝　满江干楼阁
仄平平仄平平仄韵平仄仄平平句仄平平平仄韵

格三
双调一百二字，前段十句四仄韵，后段十一句五仄韵
张元干
寒水依痕　春意渐回　沙际烟阔　溪梅晴照生香　冷蕊数枝争发　天涯旧恨　试看几许消魂
平仄平平句平仄仄平句平仄平仄韵平平平仄平平句仄仄仄平平仄韵平平仄仄句仄平仄仄平平句
长亭门外山重叠　不尽眼中青　是愁来时节
平平平仄平平仄韵仄仄仄平平句仄平平平仄韵
情切　画楼深闭　想见东风　暗消肌雪　辜负枕前云雨　尊前花月　心期切处　更有多少凄凉
平仄韵仄平平仄句仄仄平平句仄平平仄韵平仄仄平平仄句平平平仄韵平平仄仄句仄仄平仄平平句
殷勤留与归时说　到得再相逢　恰经年离别
平平平仄平平仄韵仄仄仄平平句仄平平平仄韵

格四
双调一百二字，前段十一句四仄韵，后段十一句五仄韵
张炎
野色惊秋　随意散愁　踏碎黄叶　谁家篱落　閒花似语　试妆娇怯　行行步影　未教背写腰肢
仄仄平平句平仄仄平句仄仄平仄韵平平平仄句平平仄仄句仄平平仄韵平平仄仄句仄平仄仄平平句
一枝犹立门前雪　依约镜中春　又无端轻别
仄平平仄平平仄韵平仄仄平平句仄平平平仄韵
痴绝　汉皋何处　解佩何人　应须情切　引望东邻　遗恨丁香空结　十年旧恨　尚馀恍惚云窗
平仄韵仄平平仄句仄仄平平句平平平仄韵仄仄平平句平仄平平平仄韵仄平仄仄句仄平仄仄平平句
可怜不是当时蝶　深夜醉醒来　怅一庭风月
仄平仄仄平平仄韵平仄仄平平句仄仄平平仄韵

格五
双调一百二字，前段九句四仄韵，后段十一句五仄韵
张雨
落日空城禾黍　夜深砧杵才歇　怪他萝薜絺衣　风露润滋凉浃　清愁多少　只消目送飞鸿　五弦已是心悲咽
仄仄平平平仄句仄平平仄平仄韵仄平平仄平平句平仄仄平平仄韵平平平仄句仄平仄仄平平句仄平仄仄平平仄韵
把酒问青天　又中秋时节
仄仄仄平平句仄平平平仄韵
闻说　谪仙去后　何人敢拟　诗豪酒杰　草草山林　还我旧时明月　书帷冷落　纵教万事都忘
平仄韵仄平仄仄句平平仄仄句平平仄仄韵仄仄平平句平仄仄平平仄韵平平仄仄句仄平仄仄平平句
閒文閒字偏情热　孤负楮先生　有一庭红叶
平平平仄平平仄韵平仄仄平平句仄仄平平仄韵

格六
双调一百二字，前段十二句四仄韵，后段十二句五仄韵
王之道
天迥楼高　日长院静　琴声幽咽　昵昵恩情　叨叨言语　似伤离别　子期何处　只今漫讶　高山流水
平仄平平句仄平仄仄句平平平仄韵仄仄平平句平平平仄句仄平平仄韵仄平平仄句仄平仄仄句平平平仄句
又逐新声彻　髣髴江州　夜听琵琶凄切
仄仄平平仄韵仄仄平平句仄仄平平平仄韵
休说　春寒料峭　夜来花柳　弄风摇雪　大错因谁　算不啻六州铁　波下双鱼　云中乘雁　嗣音无计
平仄韵平平仄仄句仄平平仄句仄平平仄韵仄仄平平句仄仄仄仄平仄韵平仄平平句平平仄仄句仄平平仄句
空叹初谋拙　但愿相逢　同心再绾重结
平仄平平仄韵仄仄平平句平平仄仄平仄韵

