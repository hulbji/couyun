哨遍
双调二百三字，前段十七句五仄韵、四叶韵，后段二十句五叶韵、七仄韵
苏轼
为米折腰　因酒弃家　口体交相累　归去来　谁不遣君归　觉从前皆非今是　露未晞　征夫指予归路
中仄仄平句平仄仄平句中仄平平仄韵中仄中句中仄仄平平叶仄中平中中中仄韵仄中平叶中平仄平平仄句
门前笑语喧童稚　嗟旧菊都荒　新松暗老　吾年今已如此　但小窗容膝闭柴扉　策杖看孤云暮鸿飞
中平中仄平平仄韵平仄仄平平句平平仄仄句中平中仄中仄韵中中中中仄仄平平叶仄仄仄中中中中平叶
云出无心　鸟倦知还　本非有意
中仄平平句中中中中句仄平中仄韵
噫　归去来兮　我今忘我兼忘世　亲戚无浪语　琴书中有真味　步翠麓崎岖　泛溪窈窕　涓涓暗谷流春水
平叶中仄中平叶中中中中中平仄韵中仄平中仄句中中中中平仄韵仄仄仄中平句中中中仄句中平仄仄平平仄韵
观草木欣荣　幽人自感　吾生行且休矣　念寓形宇内复几时　不自觉皇皇欲何之　委吾心　去留谁计
中中仄平平句中中中仄句中平平中平仄韵仄中平中仄仄中平叶中中仄中平仄平平叶仄中中读中中平仄韵
神仙知在何处　富贵非吾愿　但知临水登山啸咏　自引壶觞自醉　此生天命更何疑　且乘流
平平平仄平中句中中平平仄句仄平中仄平平仄仄句中仄中平中仄韵中平中仄仄平平叶仄中平读
遇坎还止
中中中仄韵

格二
双调二百三字，前段十八句五仄韵、两叶韵，后段十九句九仄韵、两叶韵
苏轼
睡起画堂　银蒜押帘　珠幕云垂地　初雨歇　洗出碧罗天　正溶溶养花天气　一霎时　风回芳草
仄仄仄平句平仄仄平句平仄平平仄韵平仄仄句仄仄仄平平句仄平平仄平平仄韵仄仄平句平平平仄句
荣光浮动　卷皱银塘水　方杏靥匀酥　花须吐绣　园林红翠排比　见乳燕捎蝶过繁枝　忽一线炉香惹游丝
平平平仄句仄仄平平仄韵平仄仄平平句平平仄仄句平平平仄平仄韵仄仄仄平仄仄平平叶仄仄仄平平仄平平叶
昼永人閒　独立斜阳　晚来情味
仄仄平平句仄仄平平句仄平平仄韵
便携将佳丽　乘兴深入芳菲里　拨胡琴语　轻拢慢撚总伶俐　看紧约罗裙　急趋檀板　霓裳入破惊鸿起
仄平平平仄韵平仄平仄平平仄韵仄平平仄句平平仄仄仄平仄韵仄仄仄平平句仄平平仄句平平仄仄平平仄韵
正颦月临眉　醉霞横脸　歌声悠扬云际　任满头红雨落花飞　渐鳷鹊楼西玉蟾低　尚徘徊　未尽欢意
仄平仄平平句仄平平仄句平平平平平仄韵仄仄平平仄仄平平叶仄平仄平平仄平平叶仄平平读仄仄平仄韵
君看今古悠悠　浮幻人间世　这些百岁光阴几日　三万六千而已　醉乡路稳不妨行　但人生
平平平仄平平句平仄平平仄韵仄平仄仄平平仄仄句平仄仄平平仄韵仄平仄仄仄平平句仄平平读
要适情耳
仄仄平仄韵

格三
双调二百三字，前段十六句五仄韵、三叶韵，后段二十句八仄韵、两叶韵
王安中
世有达人　潇洒出尘　招饮青霄际　终始迨　游览老山栖　藐千金　轻脱如屣　彼假容江皋
仄仄仄平句平仄仄平句平仄平平仄韵平仄仄读平仄仄平平叶仄平平读平仄平仄韵仄仄平平平句
滥巾云岳　撄情好爵欺松桂　观向释谭空　寻真讲道　巢由何足相拟　待诏书来起便驺驰　席次早焚烈芰荷衣
仄平平仄句平平仄仄平平仄韵平仄仄平平句平平仄仄句平平平仄平仄韵仄仄平平仄仄平平叶仄仄仄平仄仄平平叶
敲扑喧喧　牒诉匆匆　抗颜自喜
平仄平平句仄仄平平句仄平仄仄韵
嗟明月高霞　石径幽绝谁回睇　空怅猿惊处　凄凉孤鹤嘹唳　任列壑争讥　众峰竦诮　林惭涧愧移星岁
平平仄平平句仄仄平仄平平仄韵平仄平平仄句平平平仄平仄韵仄仄仄平平句仄平仄仄句平平仄仄平平仄韵
方浪枻神京　腾装魏阙　徘徊经过留憩　致草堂灵怒蒋侯麾　扃岫幌驱烟勒新移　忍丹崖碧岭重滓
平仄仄平平句平平仄仄句平平平仄平仄韵仄仄平平仄仄平平叶平仄仄平平仄平平叶仄平平仄仄平仄韵
鸣湍声断幽谷　逋客归何计　信知一逐浮荣　便丧所守　身成俗士　伯鸾家有孟光妻　岂逡巡
平平平仄平仄句平仄平平仄韵仄平仄仄平平句仄仄仄仄句平平仄仄韵仄平平仄仄平平句仄平平读
眷恋名利
仄仄平仄韵

格四
双调二百三字，前段十五句五仄韵、三叶韵，后段二十二句八仄韵、两叶韵
曹冠
壬戌孟秋　苏子夜游　赤壁舟轻漾　观水光弥渺接遥天　月出于东山之上　与客同　清欢扣舷歌咏
平仄仄平句平仄仄平句仄仄平平仄韵平仄平平仄仄平平句仄仄平平平平仄韵仄仄平读平平仄平平仄句
开怀饮酒情酣畅　如羽化登仙　乘风独立　飘然遗世高尚　客吹箫　音韵远悠扬　怨慕舞潜蛟
平平仄仄平平仄韵平仄仄平平句平平仄仄句平平平仄平仄韵仄平平读平仄仄平平叶仄仄仄平平读
动凄凉　自古英雄　孟德周郎　旧踪可想
仄平平叶仄仄平平句仄仄平平叶仄平仄仄韵
噫　水与月兮　逝者如斯曷尝往　变化如一瞬　盈虚兮莫消长　自不变而观　物我无尽　何须感物兴悲怅
平句仄仄仄平句仄仄平平仄平仄韵仄仄平仄仄句平平平仄平仄韵仄仄仄平平句仄仄平仄句平平仄仄平平仄韵
夫天地之间　物各有主　惟同风月清赏　念江山美景岂可量　吾与子乐之兴相徉　听江渚　樵歌渔唱
平平仄平仄句仄仄仄仄句平平平仄平仄韵仄平平仄仄仄仄平叶平仄仄仄平仄平平叶仄平仄读平平平仄韵
侣鱼虾　友麋鹿　举匏尊相向　人生堪笑　蜉蝣一梦　且纵扁舟放浪　戏将坡赋度新声　写高怀
仄平平句仄平仄句仄平平平仄韵平平平仄句平平仄仄句仄仄平平仄仄韵仄平平仄仄平平句仄平平读
自娱閒旷
仄平平仄韵

格五
双调二百四字，前段十八句六仄韵、四叶韵，后段二十三句七仄韵、四叶韵
刘克庄
胜处可宫　平处可田　泉土尤甘美　深复深　路绝住人稀　有人兮　盘旋于此　送子归　是他隐居求志
仄仄仄平句平仄仄平句平仄平平仄韵平仄平句仄仄仄平平叶仄平平句平平平仄韵仄仄平叶仄平仄平平仄韵
是要明主媒当世　嗟此意谁论　其言甚壮　孔颜犹有遗旨　大丈夫之被遇于时　便入坐庙朝出旗麾
仄平平仄平平仄韵平仄仄平平句平平仄仄句仄平平仄平仄韵仄仄平平仄仄平平叶仄仄仄仄平仄平平叶
列屋名姬　夹道武夫　满前才子
仄仄平平句仄仄仄平句仄平平仄韵
噫　有命存焉　吾非恶此而逃之　富贵人所欲　如之何　幸而致　向茂树堪休　清泉可濯　谷中别有閒天地
平叶仄仄平平句平平仄仄平平平叶仄仄平仄仄句平平平读仄平仄韵仄仄仄平平句平平仄仄句仄平仄仄平平仄韵
更鲙细于丝　蕨甜似蜜　采于山　钓于水　大丈夫不遇时之所为　唐处士　依稀是吾师　觉山林
仄仄仄平平句仄平仄仄句仄平平句仄平仄韵仄仄平仄仄平平仄平叶平仄仄读平平仄平平叶仄平平读
尊如朝市　五侯门下　宾客扰扰趋形势　嗟盘之乐　谁争子所　占断千秋万岁　呼童秣马更膏车
平平平仄韵仄平平仄句平仄仄仄平平仄韵平平平仄句平平仄仄句仄仄平平仄仄韵平平仄仄仄平平句
便与君　从此逝矣
仄仄平句平仄仄仄韵

格六
双调二百二字，前段十八句九仄韵、一叶韵，后段二十二句六仄韵、六叶韵
辛弃疾
池上主人　人适忘鱼　鱼适还忘水　洋洋乎　翠藻青萍里　想鱼兮　无便于此　尝试思　庄周谈两事
平仄仄平句平仄平平句平仄平平仄韵平平平句仄仄平平仄韵仄平平句平仄平仄韵平仄平句平平平仄仄韵
一明豕虱一羊蚁　说蚁慕于膻　于蚁弃知　又说于羊弃意　甚虱焚于豕独忘之　却骤说于鱼为得计
仄平仄仄仄平仄韵仄仄仄平平句平仄仄仄韵仄仄平平仄仄韵仄仄平平仄仄平平叶仄仄仄平平平仄仄韵
千古遗文　我不知言　以我非子
平仄平平句仄仄平平句仄仄平仄韵
噫　子固非鱼　鱼之为计子焉知　河水深且广　风涛万顷堪依　有网罟如云　鹈鹕成阵　过而留泣计应非
平叶仄仄平平句平平平仄仄平平叶平仄平仄仄句平平仄仄平平叶仄仄仄平平句平平平仄句仄平平仄仄平平叶
其外海茫茫　下有龙伯　饥时一啖千里　更任公五十犗为饵　使海上人人厌腥味　似鲲鹏　变化有几
平仄仄平平句仄仄平仄句平平仄仄平仄韵仄平平仄仄仄平仄韵仄仄仄平平仄平仄韵仄平平句仄仄仄仄韵
东游入海　此计直以命为嬉　古来谬算狂图　五鼎烹死　指为平地　嗟鱼欲事远游时　请三思而行可矣
平平仄仄句仄仄仄仄仄平平叶仄平仄仄平平句仄仄平仄句仄平平仄韵平平仄仄仄平平叶仄仄平平平仄仄韵

格七
双调二百三字，前段十七句六仄韵、四叶韵，后段二十一句九仄韵、五叶韵
辛弃疾
一壑自专　五柳笑人　晚乃归田里　问谁知　几者动之微　望飞鸿　冥冥天际　论妙理　浊醪正堪长醉
中仄仄平句仄仄仄平句仄仄平平仄韵中中平读平仄仄平平叶仄平平句平平平仄韵仄仄仄韵中平仄平平仄韵
从今自酿躬耕米　嗟美恶难齐　盈虚如代　天邪何必人知　试回头五十九年非　似梦里欢娱觉来悲
平平中仄中平仄韵平仄仄平平句平平中仄句平中平仄平平叶仄中平中仄仄平平叶仄中仄平平仄平平叶
夔乃怜蚿　谷亦亡羊　算来何异
中仄平平句中中中中句仄平平仄韵
嘻　物讳穷时　丰狐文豹罪因皮　富贵非吾愿　遑遑乎欲何之　正万籁都沈　月明中夜　心弥万里清如水
平叶仄仄平平叶平平平仄仄平平叶中仄平中仄句平平平仄中平叶仄中仄平平句中平中仄句平平仄仄平平仄韵
却自觉神游　归来坐对　依稀淮岸江涘　看一时鱼鸟忘情喜　会我已忘机更忘己　又何曾物我相视
仄仄仄平平句中平仄仄句平平中仄平仄韵中仄平平仄平平仄韵仄中仄平中仄中仄韵仄平平仄中平仄韵
非鱼濠上遗意　要是吾非子　但教河伯　休惭海若　大小均为水耳　世间喜愠更何其　笑先生三仕三已
平平中仄平仄韵平仄平平仄韵仄平平仄句平平仄仄句仄仄平平仄仄韵仄平中仄仄平平叶仄平平中仄平仄韵

格八
双调二百字，前段十七句四仄韵、三平韵，后段二十二句十仄韵、三平韵
汪莘
近腊景和　故山可过　足下听余述　　便自往山中　憩精蓝　与僧饭讫　北涉灞川　明月华映郭
仄仄仄平句仄平仄仄句仄仄仄平仄仄韵仄仄仄平平句仄平平句仄平仄仄韵仄仄仄平句平仄平仄仄句
夜登华子冈头立　嗟辋水沦涟　与月上下　寒山远火朦胧　　听林外犬类豹声雄　更村落谁家鸣夜舂
仄平平仄平平仄韵平仄仄平平句仄仄仄仄句平平仄仄平平平韵仄平仄仄仄仄平平韵仄平仄平平平仄平韵
疏钟相闻　独坐此时　多思往日
平平平仄句仄仄仄平句平平仄仄仄韵
噫　记与君同　　清流仄径玉琤琮　携手赋佳什　　往来萝月松风　　只待仲春天　春山可望
平句仄仄平平平韵平平仄仄仄平平韵平仄仄平仄仄韵仄平平仄平平平韵仄仄仄平平句平平仄仄句
山中卉木垂萝密　　见出水轻鯈　点溪白鹭　青皋零露方湿　雉朝飞　麦陇鸣俦匹　念此去非遥莫相失
平平仄仄平平仄仄韵仄仄仄平平句仄平仄仄句平平平仄平仄韵仄平平句仄仄平平仄韵仄仄仄平平仄平仄韵
傥能从我敢相必　天机非子清者　此事非所亟　是中有趣殊深　愿子无忽　不能一一　偶因驮檗附吾书
仄平平仄仄平仄韵平平平仄平仄句仄仄平仄仄韵仄平仄仄平平句仄仄平仄韵仄平仄仄韵仄平平仄仄平平句
是山人王维摩诘
仄平平平平平仄韵

格九
双调一百六十字，前段十六句五仄韵、一叶韵，后段十四句五仄韵、两叶韵
《花草粹编》无名氏
太皞司春　春工著意　和气生旸谷　十里芳菲　尽东风　丝丝柳搓金缕　渐次第　桃红杏浅
仄仄平平句平平仄仄句平仄平平仄韵仄仄平平句仄平平读平平仄平平仄韵仄仄仄读平平仄仄句
水绿山青　春涨生烟渚　九十光阴能几　早鸣鸠呼妇　乳燕携雏　乱红满地任风吹　飞絮蒙空有谁主
仄仄平平句平仄平平仄韵仄仄平平平仄句仄平平平仄句仄仄平平叶仄平仄仄仄平平句平仄平平仄平仄韵
春色三分　半入池塘　半随尘土
平仄平平句仄仄平平句仄平平仄韵
满地榆钱　算来难买春光住　初夏永　薰风池馆　有藤床冰簟纱橱　日转午　脱巾散发　沈李浮瓜
仄仄平平句仄平平仄平平仄韵平仄仄读平平平仄句仄平平平仄平平叶仄仄仄韵仄平仄仄句平仄平平句
宝扇摇纨素　著甚消磨永日　有埽愁竹叶　侍寝青奴　霎时微雨送新凉　些少金风退残暑　韶华早
仄仄平平仄韵仄仄平平仄仄句仄仄平仄仄句仄仄平平叶仄平平仄仄平平句平仄平平仄平仄韵平平仄读
暗中归去
仄平平仄韵

