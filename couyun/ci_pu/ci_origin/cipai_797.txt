瑞龙吟
三段一百三十三字，前两段各六句、三仄韵，后一段十七句九仄韵
周邦彦
章台路　还是褪粉梅梢　试花桃树　愔愔坊陌人家　定巢燕子　归来旧处
中平仄韵平仄仄仄平平句仄平中仄韵平平中仄中平句中平仄仄句平平仄仄韵
黯凝伫　因念个人痴小　乍窥门户　侵晨浅约宫黄　障风映袖　盈盈笑语
仄平仄韵中仄仄平平仄句仄平中仄韵平平中仄平平句中平中仄句平平仄仄韵
前度刘郎重到　访邻寻里　同时歌舞　唯有旧家秋娘　声价如故　吟笺赋笔　犹记燕台句　知谁伴
平仄平平平仄句仄平中仄句中平平仄韵中仄仄中平平句平仄平仄韵平中中仄句平仄平平仄韵平平仄读
名园露饮　东城閒步　事与孤鸿去　探春尽是　伤离意绪　官柳低金缕　归骑晚　纤纤池塘飞雨
平平中仄句平平中仄韵仄仄平平仄韵仄平仄仄句平平仄仄韵中仄平平仄韵平仄仄句平平中平平仄韵
断肠院落　一帘风絮
中平仄仄句中平中仄韵

格二
三段一百三十三字，前两段各六句、三仄韵，后一段十八句九仄韵
吴文英
大溪面　遥望绣羽冲烟　锦梭飞练　桃花三十六陂　鲛宫睡起　娇雷乍转
仄平仄韵平仄仄仄平平句仄平平仄韵平平平仄仄平句平平仄仄句平平仄仄韵
去如箭　催趁戏旗游鼓　素澜雪溅　东风冷湿蛟腥　澹阴送昼　轻霏弄晚
仄平仄韵平仄仄平平仄句仄平仄仄韵平平仄仄平平句仄平仄仄句平平仄仄韵
洲上青蘋生处　斗春不管　怀沙人远　残日半开　一川花影零乱　山屏醉缬　连棹东西岸　阑干倒
平仄平平平仄句仄平仄仄句平平平仄韵平仄仄平句仄平平仄平仄韵平平仄仄句平仄平平仄韵平平仄句
千红妆靥　铅香不断　傍暝疏帘卷　翠涟皱净　笙歌未散　簪柳娇桃嫩　犹自有玉龙　黄昏吹怨
平平平仄韵平平仄仄韵仄仄平平仄韵仄平仄仄句平平仄仄韵平仄平平仄句平仄仄仄平句平平平仄韵
重云暗阁　春霏一片
平平仄仄句平平仄仄韵

格三
三段一百三十三字，前两段各六句、三仄韵，后一段十八句九仄韵
陈允平
长安路　还是燕乳莺娇　度帘迁树　层楼十二阑干　绣帘半卷　相思处处
平平仄韵平仄仄仄平平句仄平平仄韵平平仄仄平平句仄平仄仄句平平仄仄韵
漫凭伫　因念彩云初到　锁窗琼户　梨花犹怯春寒　翠羞粉怨　尊前解语
仄平仄韵平仄仄平平仄句仄平平仄韵平平平仄平平句仄平仄仄句平平仄仄韵
空有章台烟柳　瘦纤仍似　宫腰飞舞　憔悴暗觉文园　双鬓非故　閒拈断叶　重托殷勤句　频回首
平仄平平平仄句仄平平仄句平平平仄韵平仄仄仄平平句平仄平仄韵平平仄仄句平仄平平仄韵平平仄句
河桥素约　津亭归步　恨逐芳尘去　眩醉眼　尽游丝乱绪　肠结愁千缕　深院静　东风落红如雨
平平仄仄句平平平仄韵仄仄平平仄韵仄仄仄句仄平平仄仄韵平仄平平仄韵平仄仄句平平仄平平仄韵
画屏梦绕　一篝香絮
仄平仄仄句仄平平仄韵

格四
三段一百三十二字，前两段各六句、三仄韵，后一段十七句九仄韵
翁元龙
清明近　还是递趱东风　做成花讯　芳时一刻千金　半晴半雨　酬春未准
平平仄韵平仄仄仄平平句仄平平仄韵平平仄仄平平句仄平仄仄句平平仄仄韵
雁归尽　数字向人慵写　暗云难认　西园猛忆逢迎　翠纨障面　花间笑隐
仄平仄韵仄仄仄平平仄句仄平平仄韵平平仄仄平平句仄平仄仄句平平仄仄韵
曲径池莲平砌　绛裙曾与　濯香湔粉　无奈燕幕莺帘　轻负娇俊　青榆巷陌　踏马红成寸　十年梦
仄仄平平平仄句仄平平仄句仄平平仄韵平仄仄仄平平句平仄平仄韵平平仄仄句仄仄平平仄韵仄平仄句
秋千吊影　袜罗尘褪　事往凭谁问　昼长病酒添新恨　烟冷斜阳暝　山黛远　曲曲阑干凭损
平平仄仄句仄平平仄韵仄仄平平仄韵仄平仄仄平平仄韵平仄平平仄韵平仄仄句仄仄平平平仄韵
柳丝万尺　半堤风紧
仄平仄仄句仄平平仄韵

