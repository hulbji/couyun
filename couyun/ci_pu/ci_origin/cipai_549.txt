庆清朝
双调九十七字，前后段各十句、四平韵
王观
调雨为酥　催冰做水　东君分付春还　何人便将轻暖　点破残寒　结伴踏青去好　平头鞋子小双鸾
平仄平平句平平仄仄句平平平仄平平韵平平仄平平仄句仄仄平平韵仄仄仄平仄仄句平平平仄仄平平韵
烟郊外　望中秀色　如有无间
平平仄句仄平仄仄句平仄平平韵
晴则个　阴则个　饾饤得天气　有许多般　须教撩花拨柳　争要先看　不道吴绫绣袜　香泥斜沁几行斑
平仄仄读平仄仄句仄仄仄平仄句仄仄平平韵平平平平仄仄句平仄平平韵仄仄平平仄仄句平平平仄仄平平韵
东风巧　尽收翠绿　吹上眉山
平平仄句仄平仄仄句平仄平平韵

格二
双调九十七字，前后段各十句、四平韵
史达祖
坠絮孳萍　狂鞭孕竹　偷移红紫池亭　馀花未落　似供残蝶经营　赋得送春诗了　夏帷撺断绿阴成
仄仄平平句中平仄仄句中中中仄平平韵平平仄仄句中中中仄平平韵中仄中平中仄句中平平仄仄平平韵
桑麻外　乳鸠稚燕　别样芳情
平平仄句仄平仄仄句中仄平平韵
荀令旧香易冷　叹俊游疏懒　枉自销凝　尘侵谢屐　幽径斑驳苔生　便觉寸心尚老　故人前度漫丁宁
中仄中平中仄句仄仄平平仄句仄仄平平韵中平仄仄句平中中仄平平韵中仄中平中仄句仄平中仄仄平平韵
空相误　祓兰曲水　挑菜东城
平中仄句中中中仄句中仄平平韵

格三
双调九十七字，前后段各十句、四平韵
曹勋
绛罗萦色　茸金丽蕊　秀格压尽群芳　人间第一娇妩　深紫轻黄　乍过夜来縠雨　盈盈明艳惹天香
仄平平仄句平平仄仄句仄仄仄仄平平韵平平仄仄平仄句平仄平平韵仄仄仄平仄仄句平平平仄仄平平韵
春风暖　宝幄竞倚　名称花王
平平仄句仄仄仄仄句平仄平平韵
朝槛五云拥秀　护晓日　偏宜翠幕高张　秾姿露叶　临赏须趁韶光　最喜鉴鸾初试　一枝姚魏插宫妆
平仄仄平仄仄句仄仄仄句平平仄仄平平韵平平仄仄句平仄平仄平平韵仄仄仄平平仄句仄平平仄仄平平韵
燃绛蜡　共花拌醉　莫靳瑶觞
平仄仄句仄平平仄句仄仄平平韵

格四
双调九十七字，前后段各十句、四平韵
李清照
禁幄低张　彤阑巧护　就中独占残春　容华淡泞绰约　俱见天真　待得群花过后　一番风露晓妆新
仄仄平平句平平仄仄句仄平仄仄平平韵平平仄仄仄仄句平仄平平韵仄仄平平仄仄句仄平平仄仄平平韵
妖娆态　妒风笑月　长殢东君
平平仄句仄平仄仄句平仄平平韵
东城边　南陌上　正日烘池馆　竞走香轮　绮筵散日　谁人可继芳尘　更好明光宫殿　几枝先近日边匀
平平平读平仄仄句仄仄平平仄句仄仄平平韵仄平仄仄句平平仄仄平平韵仄仄平平平仄句仄平平仄仄平平韵
金尊倒　拌了尽烛　不爱黄昏
平平仄句平仄仄仄句仄仄平平韵

