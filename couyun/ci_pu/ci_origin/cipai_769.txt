选冠子
双调一百十一字，前段十二句四仄韵，后段十一句四仄韵
周邦彦
水浴清蟾　叶喧凉吹　巷陌雨声初断　閒依露井　笑扑流萤　惹破画罗轻扇　人静夜久凭阑
中仄平平句中平中仄句中仄中平平仄韵平平仄仄句中仄平平句中仄仄平平仄韵平仄中中中平句
愁不归眠　立残更箭　叹年华一瞬　人今千里　梦沈书远
中仄平平句中平中仄韵仄中平中仄句中中平仄句仄平平仄韵
空见说　鬓怯琼梳　容销金镜　渐懒趁时匀染　梅风地溽　虹雨苔滋　一架舞红都变　谁信无聊
中中中读中仄平平句中平中仄句中仄中平平仄韵平平仄仄句中仄平平句中仄仄平平仄韵中仄平平句
为伊才减江淹　情伤荀倩　但明河影下　还看疏星几点
仄平中仄平平句中平中仄韵仄平平中仄句平仄中平中仄韵

格二
双调一百十一字，前段十二句四仄韵，后段十一句四仄韵
蔡伸
雁落平沙　烟笼寒水　古垒鸣笳声断　青山隐隐　败叶萧萧　天际暝鸦零乱　楼上黄昏　片帆千里归程
仄仄平平句平平平仄句仄仄平平平仄韵平平仄仄句仄仄平平句平仄仄平平仄韵平仄平平句仄平平仄平平句
年华将晚　望碧云空暮　佳人何处　梦魂俱远
平平平仄韵仄仄平平仄句平平平仄句仄平平仄韵
忆旧游　邃馆朱扉　小园香径　尚想桃花人面　书盈锦轴　恨满金徽　难写寸心幽怨　两地离愁
仄仄平读仄仄平平句仄平平仄句仄仄平平平仄韵平平仄仄句仄仄平平句平仄仄平平仄韵仄仄平平句
一尊芳酒凄凉　危阑倚遍　尽迟留　凭仗西风　吹乾泪眼
仄平平仄平平句平平仄仄韵仄平平读平仄平平句平平仄仄韵

格三
双调一百十一字，前段十二句四仄韵，后段十一句四仄韵
吴文英
藻国凄迷　曲澜澄映　怨入粉烟蓝雾　香笼麝水　腻涨红波　一镜万妆争妒　湘女归魂　佩环玉冷无声
仄仄平平句仄平平仄句仄仄仄平平仄韵平平仄仄句仄仄平平句仄仄仄平平仄韵平仄平平句仄平仄仄平平句
凝情谁诉　又江空月堕　凌波尘起　彩鸳愁舞
平平平仄韵仄平平仄仄句平平平仄句仄平平仄韵
还暗忆　钿合兰膏　丝牵琼腕　见菂更怜心苦　玲珑翠幄　轻薄冰绡　稳倩锦云留住　生怕哀蛩
平仄仄读仄仄平平句平平平仄句仄仄仄平平仄韵平平仄仄句平仄平平句仄仄仄平平仄韵平仄平平句
早惊秋破红衰　泪珠零露　耐西风老尽　羞趁东风嫁与
仄平平仄平平句仄平平仄韵仄平平仄仄句平仄平平仄仄韵

格四
双调一百十一字，前段十二句四仄韵，后段十一句四仄韵
曹勋
细柳排空　高榆拥岸　乍觉楚天秋意　凉随夜雨　望极长淮　孤馆漫成留滞　天净无云　浪痕清影
仄仄平平句平平仄仄句仄仄仄平平仄韵平平仄仄句仄仄平平句平仄仄平平仄韵平仄平平句仄平平仄句
窗户閒临烟水　叹驱驰尘事　殊喜萧散　暂来閒适
平仄平平平仄韵仄平平平仄句平仄平仄句仄平平仄韵
常念想　圣主垂衣　临朝北顾　泛遣聊宽忧寄　輶轩载揽　虎节严持　谈笑挂帆千里　凭仗皇威
平仄仄读仄仄平平句平平仄仄句仄仄平平平仄韵平平仄仄句仄仄平平句平仄仄平平仄韵平仄平平句
滥陪枢筦　一语折冲遐裔　待归来　瞻对天颜　须知有喜
仄平平仄句仄仄仄平平仄韵仄平平读平仄平平句平平仄仄韵

格五
双调一百十三字，前后段各十二句、四仄韵
鲁逸仲
弄月馀花　团风轻絮　露湿池塘春草　莺莺恋友　燕燕将雏　惆怅睡残清晓　还是初相见时
仄仄平平句平平平仄句仄仄平平平仄韵平平仄仄句仄仄平平句平仄仄平平仄韵平仄平平仄平句
携手旗亭　酒香梅小　向登临长是　伤春滋味　泪弹多少
平仄平平句仄平平仄韵仄平平平仄句平平平仄句仄平平仄韵
因甚却　轻许风流　终非长久　又说分飞烦恼　罗衣瘦损　绣被香消　那更乱红如扫　门外无穷路岐
平仄仄读平仄平平句平平平仄句仄仄平平平仄韵平平仄仄句仄仄平平句仄仄仄平平仄韵平仄平平仄平句
天若有情　和天须老　念高唐归梦　凄凉何处　水流云绕
平仄仄平句平平平仄韵仄平平平仄句平平平仄句仄平平仄韵

格六
双调一百十三字，前段十一句四仄韵，后段十二句四仄韵
张景修
嫩水拖蓝　遥堤影翠　半雨半烟桥畔　鸣禽弄舌　梦草萦心　偏称谢家池馆　红粉墙头　步摇金缕
仄仄平平句平平仄仄句仄仄仄平平仄韵平平仄仄句仄仄平平句平仄仄平平仄韵平仄平平句仄平平仄句
纤柔舞腰低软　被和风　搭在阑干　终日画帘高卷
平平仄平平仄韵仄平平读仄仄平平句平仄仄平平仄韵
春易老　细叶舒眉　轻花吐絮　渐觉绿阴成幔　章台系马　灞水维舟　谁念凤城人远　惆怅故国阳关
平仄仄读仄仄平平句平平仄仄句仄仄仄平平仄韵平平仄仄句仄仄平平句平仄仄平平仄韵平仄仄仄平平句
杯酒飘零　惹人肠断　恨青青客舍　江头风笛　乱云空晚
平仄平平句仄平平仄韵仄平平仄仄句平平平仄句仄平平仄韵

格七
双调一百十三字，前后段各十一句、四仄韵
《梅苑》无名氏
憔悴江山　凄凉古道　寒日淡烟残雪　行人立马　手折江梅　红萼素英初发　月下瑶台　弄玉飞琼
平仄平平句平平仄仄句平仄仄平平仄韵平平仄仄句仄仄平平句平仄仄平平仄韵仄仄平平句仄仄平平句
不老年年春色　被东君　唤遣娆红　高韵且饶清白
仄仄平平平仄韵仄平平读仄仄平平句平仄仄平平仄韵
因动感　野水溪桥　竹篱茅舍　何似玉堂金阙　天教占了　第一枝春　何处不宜风月　休问庾岭止渴
平仄仄读仄仄平平句仄平平仄句平仄仄平平仄韵平平仄仄句仄仄平平句平仄仄平平仄韵平仄仄仄仄仄句
金鼎调羹　有谁如得　傲冰霜　雅态清香　花里自称三绝
平仄平平句仄平平仄韵仄平平读仄仄平平句平仄仄平平仄韵

格八
双调一百十三字，前后段各十二句、四仄韵
陆游
澹霭空濛　轻阴清润　绮陌细尘初静　平桥系马　画阁移舟　湖水倒空如镜　掠岸飞花　傍檐新燕
仄仄平平句平平平仄句仄仄仄平平仄韵平平仄仄句仄仄平平句平仄仄平平仄韵仄仄平平句仄平平仄句
都是学人无定　叹连年戎帐　经春边垒　暗彫颜鬓
平仄仄平平仄韵仄平平平仄句平平平仄句仄平平仄韵
空记忆　杜曲池台　新丰歌管　怎得故人音信　羁怀易感　老伴无多　谈麈久閒犀柄　惟有翛然
平仄仄读仄仄平平句平平平仄句仄仄仄平平仄韵平平仄仄句仄仄平平句平仄仄平平仄韵平仄平平句
笔床茶灶　自适笋舆烟艇　待绿荷遮岸　红蕖浮水　更乘幽兴
仄平平仄句仄仄仄平平仄韵仄仄平平仄句平平平仄句仄平平仄韵

格九
双调一百十三字，前段十二句四仄韵，后段十一句四仄韵
虞集
归去来兮　昨非今是　惆怅独悲奚语　迷途未远　晨景熹微　乃命仆夫先路　风飏舟轻　候门童稚
平仄平平句仄平平仄句平仄仄平平仄韵平平仄仄句平仄平平句仄仄仄平平仄韵平仄平平句仄平平仄句
此日再瞻衡宇　酒盈尊　三径虽荒　松菊宛然如故
仄仄仄平平仄韵仄平平句平仄平平句平仄仄平平仄韵
聊寄傲　与世相违　旧交俱息　更复驾言焉取　琴书情话　寻壑经丘　倦鸟岫云容与　农人告我
平仄仄读仄仄平平句仄平平仄句仄仄仄平平仄韵平平平仄句平仄平平句仄仄仄平平仄韵平平仄仄句
有事西畴　孤棹赋诗春雨　但乐夫　天命何疑　乘化任渠留去
仄仄平平句平仄仄平平仄韵仄仄平读平仄平平句平仄仄平平仄韵

格十
双调一百十三字，前后段各十二句、四仄韵
陈允平
谷雨收寒　茶烟飏晓　又是牡丹时候　浮龟碧水　听鹤丹山　彩屋幔亭依旧　和气缥缈人间
仄仄平平句平平仄仄句仄仄仄平平仄韵平平仄仄句仄仄平平句仄仄仄平平仄韵平仄仄仄平平句
满谷红云　德星呈秀　向东风种就　一庭兰茁　玉香初茂
仄仄平平句仄平平仄韵仄平平仄仄句仄平平仄句仄平平仄韵
还遥想　曲度娇莺　舞低轻燕　二十四帘芳昼　清溪九曲　上巳风光　觞咏似山阴否　翠阁凝清
平平仄读仄仄平平句仄平平仄句仄仄仄平平仄韵平平仄仄句仄仄平平句平仄仄平平仄韵仄仄平平句
正宜瀹茗银罂　熨香金斗　又双鸾飞下　长生殿里　赐蔷薇酒
仄平仄仄平平句仄平平仄韵仄平平平仄句平平仄仄句仄平平仄韵

格十一
双调一百十三字，前后段各十二句、四仄韵
陈允平
倦听蛩砧　初抛鸾扇　隔浦乱钟催晚　湘蒲簟冷　楚竹帘稀　窗下乍闻裁剪　倦柳拖烟　枯莲蘸水
仄仄平平句平平平仄句仄仄仄平平仄韵平平仄仄句仄仄平平句平仄仄平平仄韵仄仄平平句平平仄仄句
芙蓉翠深红浅　对半床灯火　虚堂凄寂　近书思遍
平平仄平平仄韵仄仄平平仄句平平平仄句仄平平仄韵
夜漏永　玉宇尘收　银河光烂　梦断楚天空远　婆娑月树　缥缈仙香　身在广寒宫殿　无奈离愁乱织
仄仄仄读仄仄平平句平平平仄句仄仄仄平平仄韵平平仄仄句仄仄平平句平仄仄平平仄韵平仄平平仄仄句
藉酒消磨　倩花排遣　渐江空霜晓　黄芦漠漠　一声来雁
仄仄平平句仄平平仄韵仄平平平仄句平平仄仄句仄平平仄韵

格十二
双调一百十四字，前段十一句四仄韵，后段十二句四仄韵
虞集
云淡风轻　傍花随柳　将谓少年行乐　高阁林间　小车城里　千古太平西洛　瞻彼泱泱　言思君子
平仄平平句仄平平仄句平仄仄平平仄韵平仄平平句仄平平仄句平仄仄平平仄韵平仄平平句平平平仄句
流水俨然如昨　但清游　天际轻阴　未便暮愁离索
平仄仄平平仄韵仄平平读平仄平平句仄仄仄平平仄韵
长记得　童冠相随　浴沂归去　吟咏鸢飞鱼跃　逝者如斯　吾衰甚矣　调理自存斟酌　清庙朱丝
平仄仄读平仄平平句仄平平仄句平仄平平平仄韵仄仄平平句平平仄仄句平仄仄平平仄韵平仄平平句
旧堂金石　隐几似闻更作　农人告我　有事西畴　窈窕挂书牛角
仄平平仄句仄仄仄平仄仄韵平平仄仄句仄仄平平句仄仄仄平平仄韵

格十三
双调一百十三字，前段十一句四仄韵，后段十二句五仄韵
张雨
清露晨流　新桐初引　消受北窗凉晓　经卷熏炉　笔床茶具　长物任他围绕　老子无情　年光有限
平仄平平句平平平仄句平仄仄平平仄韵平仄平平句仄平平仄句仄仄仄平平仄韵仄仄平平句平平仄仄句
只似木人花鸟　拟凝云　数朵奇峰　曾见汉唐池沼
仄仄仄平平仄韵仄平平读仄仄平平句平仄仄平平仄韵
还自笑　老学蟫鱼　金题玉躞　书里也容身了　阿对泉头　布衣无恙　占断雨苔风筱　独鹤归来
平仄仄韵仄仄平平句平平仄仄句平仄仄平平仄韵平仄平平句仄平平仄句仄仄仄平平仄韵仄仄平平句
西山缺处　掠过乱鸦林表　抚琴心　三叠胎仙　坐到月高山小
平平仄仄句仄仄仄平平仄韵仄平平读平仄平平句仄仄仄平平仄韵

格十四
双调一百七字，前段十二句四仄韵，后段十一句四仄韵
吕渭老
雨湿花房　风斜燕子　池阁昼长春晚　檀盘战象　宝局铺棋　筹画未分还懒　谁念少年　齿怯梅酸
仄仄平平句平平仄仄句平仄仄平平仄韵平平仄仄句仄仄平平句平仄仄平平仄韵平仄仄平句仄仄平平句
病疏霞盏　正青钱遮路　绿丝明水　倦寻歌扇
仄平平仄韵仄平平平仄句仄平平仄句仄平平仄韵
空记得　小阁题名　红笺亲制　灯火夜深裁剪　明眸似水　妙语如弦　不觉晓霜鸡唤　闻道近来
平仄仄读仄仄平平句平平平仄句平仄仄平平仄韵平平仄仄句仄仄平平句仄仄仄平平仄韵平仄仄平句
筝谱慵看　金铺长掩　瘦一枝梅影　回首江南路远
平仄平平句平平平仄韵仄仄平平仄句平仄平平仄仄韵

格十五
双调一百九字，前后段各十二句、四仄韵
张肯
袅袅芙蕖　平铺断港　路入锦云处　香浮绿水　浪卷晴舟　宛在翠红香里　湘妃馀酣未醒　拥盖藏羞
仄仄平平句平平仄仄句仄仄仄平仄韵平平仄仄句仄仄平平句仄仄仄平平仄韵平平平平仄仄句仄仄平平句
含娇欲语　想凌波尘远　遥鸣佩　风飘艳绮
平平仄仄韵仄平平平仄句平平仄句平平仄仄韵
望中宛似若耶溪　隔水只欠　小艇采莲女　最怜芳意　佳藕难寻　肠断寸丝千缕　叶老房空
仄平仄仄仄平平句仄仄仄仄句仄仄仄平仄韵仄平平仄句平仄平平句平仄仄平平仄韵仄仄平平句
漫嗟此际　一点春心更苦　且休歌水调　恐惊起　文鸳双侣
仄平仄仄句仄仄平平仄仄韵仄平平仄仄句仄平仄句平平平仄韵

格十六
双调一百十三字，前段十二句四仄韵，后段十一句四仄韵
曹勋
秀木撑空　凝云藏岫　处处群山横翠　霜风冽面　酒力潜销　征辔暂指天际　红叶黄花　水光山色
仄仄平平句平平平仄句仄仄平平平仄韵平平仄仄句仄仄平平句平仄仄仄平仄韵平仄平平句仄平平仄句
常爱晓云晴霁　念尘埃眯眼　年华易老　觉远行非易
平仄仄平平仄韵仄平平仄仄句平平仄仄句仄仄平平仄韵
常自感　羽客难寻　蓬莱难到　强作林泉活计　鱼依密藻　雁过烟空　家信渐遥千里　还是关河冷落
平仄仄读仄仄平平句平平平仄句仄仄平平仄仄韵平平仄仄句仄仄平平句平仄仄平平仄韵平仄平平仄仄句
斜阳衰草　苇村山驿　又鸡声茅店　鸦啼露井重唤起
平平平仄句仄平平仄韵仄平平平仄句平平仄仄平仄仄韵

