陌上花
双调九十八字，前后段各八句、四仄韵
张翥
关山梦里归来　还又岁华催晚　马影鸡声　谙尽倦游荒馆　绿笺密寄多情事　一看一回肠断
平平仄仄平平句平仄仄平平仄韵仄仄平平句平仄仄平平仄韵仄平仄仄平平仄句仄仄仄平平仄韵
待殷勤　寄与旧游莺燕　水流云散
仄平平读仄仄仄平平仄句仄平平仄韵
满罗衫　是酒痕凝处　唾碧啼红相半　只恐梅花　瘦倚夜寒谁暖　不成便没相逢日　重整钗鸾筝雁
仄平平读仄仄平平仄句仄仄平平平仄韵仄仄平平句仄仄仄平平仄韵仄平仄仄平平仄句平仄平平平仄韵
但何郎　纵有春风词笔　病怀浑懒
仄平平读仄仄平平平仄句仄平平仄韵

