春从天上来
双调一百四字，前段十一句六平韵，后段十一句五平韵
吴激
海角飘零　叹汉苑秦宫　坠露飞萤　梦里天上　金屋银屏　歌吹竞举青冥　问当时遗谱　有绝艺
中仄平平韵仄仄仄平平句中仄平平韵中仄平仄句中仄平平韵中仄仄仄平平韵仄平平平仄句仄中仄读
鼓瑟湘灵　促哀弹　似林莺呖呖　山溜泠泠
仄仄平平韵仄平平句仄平平仄仄句中仄平平韵
梨园太平乐府　醉几度春风　鬓发星星　舞彻中原　尘飞沧海　风雪万里龙庭　写秋笳幽怨
平平仄平中仄句仄仄仄平平句中仄平平韵中仄平平句中平平仄句中仄中仄平平韵仄平平平仄句
人憔悴　不似丹青　酒微醒　对一轩凉月　灯火青荧
平中仄读中仄平平韵仄平平韵仄仄平平仄句平仄平平韵

格二
双调一百四字，前段十一句七平韵，后段十一句五平韵
张翥
袅袅秋风　听响彻云间　彩凤啼雄　嬴女飞下　玉佩玲珑　肠断十二台空　渺霜天如海　写不尽
仄仄平平韵仄仄仄平平句仄仄平平韵平仄平仄句仄仄平平韵平仄仄仄平平韵仄平平平仄句仄仄仄读
客里情浓　烛销红　更锵金振羽　变徵移宫
仄仄平平韵仄平平韵仄平平仄仄句仄仄平平韵
扬州旧时月色　叹水调如今　谁唱谁工　露叶残蛾　蟾花遗粉　寂寞琼树香中　问坡仙何处
平平仄平仄仄句仄仄仄平平句平仄平平韵仄仄平平句平平平仄句仄仄平仄平平韵仄平平平仄句
沧江上　鹤梦无踪　思难穷　把一襟幽怨　吹与鱼龙
平平仄读仄仄平平韵仄平平韵仄仄平平仄句平仄平平韵

格三
双调一百六字，前段十一句六平韵，后段十二句六平韵
张炎
海上回槎　认旧时鸥鹭　犹恋蒹葭　影散香消　水流云在　疏树十里寒沙　难问钱塘苏小　都不见
仄仄平平韵仄仄平平仄句平仄平平韵仄仄平平句仄平平仄句平仄仄仄平平韵平仄平平平仄句平仄仄读
擘竹分茶　更堪嗟　似荻花江上　谁弄琵琶
仄仄平平韵仄平平韵仄仄平平仄句平仄平平韵
烟霞　自延晚照　尽换了西林　窈窕纹纱　蝴蝶飞来　不知是梦　犹疑春在邻家　一掬幽怀难写
平平韵仄平仄仄句仄仄仄平平句仄仄平平韵平仄平平句仄平仄仄句平平平仄平平韵仄仄平平平仄句
春何处　春已天涯　减繁华　是山中杜宇　不是杨花
平平仄读平仄平平韵仄平平韵仄平平仄仄句仄仄平平韵

格四
双调一百二字，前段十一句六平韵，后段十一句四平韵
周伯阳
浩荡青冥　正凉露如洗　万里虚明　鼓角悲健　秋入重城　髣髴石上三生　指蓬莱云路　渺何许
仄仄平平韵仄平仄平仄句仄仄平平韵仄仄平仄句平仄平平韵仄仄仄仄平平韵仄平平平仄句仄平仄读
月冷风清　倚南楼　一声长笛　几点残星
仄仄平平韵仄平平句仄平平仄句仄仄平平韵
西风旧年有约　听候蛩语夜　客里心惊　红树山深　翠苔门掩　想见露草疏萤　便乘风归去
平平仄平仄仄句仄仄平仄仄句仄仄平平韵平仄平平句仄平平仄句仄仄仄仄平平韵仄平平平仄句
阑干外　河汉西倾　笑淹留　划然孤啸　云白天青
平平仄读平仄平平韵仄平平句仄平平仄句平仄平平韵

