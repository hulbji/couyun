木兰花慢
双调一百一字，前段十句五平韵，后段十句七平韵
柳永
坼桐花烂漫　乍疏雨　洗清明　正艳杏烧林　缃桃绣野　芳景如屏　倾城　尽寻胜赏　骤雕鞍绀幰出郊坰
仄平平中仄句中中仄读仄平平韵仄中仄平平句中平中仄句中仄平平韵平平韵仄平中仄句仄平平仄仄仄平平韵
风暖繁弦脆管　万家竞奏新声
中仄中平中仄句中平中仄平平韵
盈盈　斗草踏青　人艳冶　递逢迎　向路旁　往往遗簪堕珥　珠翠纵横　欢情　对佳丽地　信金罍罄竭玉山倾
平平韵中仄中平韵平仄仄读仄平平韵仄仄平读仄仄平平仄仄句中仄平平韵平平韵仄平中仄句仄中平中仄仄平平韵
拌却明朝永日　画堂一枕春酲
中仄中平中仄句中平中仄平平韵

格二
双调一百一字，前段十句五平韵，后段十一句六平韵
柳永
倚危楼伫立　乍萧索　晚晴初　渐素景衰残　风砧韵冷　霜叶红疏　云衢　见新雁过　奈佳人自别阻音书
仄平平仄仄句仄平仄读仄平平韵仄仄仄平平句平平仄仄句平仄平平韵平平韵仄平仄仄句仄平平仄仄仄平平韵
空遣悲秋念远　寸肠万恨萦纡
平仄平平仄仄句仄平仄仄平平韵
皇都　暗想欢游　成往事　动欷歔　念对酒当歌　低帏并枕　翻恁轻孤　归途　纵凝望处　但斜阳暮霭满平芜
平平韵仄仄平平句平仄仄读仄平平韵仄仄仄平平句平平仄仄句平仄平平韵平平韵仄平仄仄句仄平平仄仄仄平平韵
赢得无言悄悄　凭阑尽日踟蹰
平仄平平仄仄句平平仄仄平平韵

格三
双调一百一字，前段十句五平韵，后段十一句七平韵
蒋捷
傍池阑倚遍　问山影　是谁偷　但鹭敛琼丝　鸳藏绣羽　碍浴妨浮　寒流　暗冲片响　似犀椎带月静敲秋
仄平平仄仄句仄平仄读仄平平韵仄仄仄平平句平平仄仄句仄仄平平韵平平韵仄平仄仄句仄平平仄仄仄平平韵
因念凉荷院宇　粉丸曾泛金瓯
平仄平平仄仄句仄平平仄平平韵
妆楼　晓涩翠罂油　倦鬓理还休　更有何意绪　怜他半夜　瓶破梅愁　红裯　泪乾万点　待穿来寄与薄情收
平平韵仄仄仄平平韵仄仄仄平平韵仄仄平仄仄句平平仄仄句平仄平平韵平平韵仄平仄仄句仄平平仄仄仄平平韵
只恐东风未转　误人日望归舟
仄仄平平仄仄句仄平仄仄平平韵

格四
双调一百一字，前段十一句五平韵，后段十一句六平韵一重韵
曹勋
断虹收霁雨　捲帘幕　与风期　正燕子将雏　莺儿弄巧　日影迟迟　酴醾　牡丹过也　但游丝上下网晴晖
仄平平仄仄句仄平仄读仄平平韵仄仄仄平平句平平仄仄句仄仄平平韵平平韵仄平仄仄句仄平平仄仄仄平平韵
三月韶华　转头易失　密荫匀齐
平仄平平句仄平仄仄句仄仄平平韵
常思　入夏景偏奇　是梅雨霏微　更乍著轻纱　凉摇素羽　翠点清池　还思　故山旧隐　想葱茏翠竹锁窗扉
平平韵仄仄仄平平韵仄平仄平平韵仄仄仄平平句平平仄仄句仄仄平平韵平平重仄平仄仄句仄平平仄仄仄平平韵
独倚西楼漫久　此怀冷淡谁知
仄仄平平仄仄句仄平仄仄平平韵

格五
双调一百一字，前段九句四平韵，后段九句五平韵
程垓
倩娇莺姹燕　说不尽　此时情　正小院春阑　芳园昼锁　人去花零　凭高试回望眼　奈遥山远水隔重云
中中平中仄句中中仄读仄平平韵仄中仄平平句中平中仄句中仄平平韵中中中平中仄句仄中平中仄仄平平韵
谁遣风狂雨横　便教无计留春
中仄中平中仄句中平中仄平平韵
情知雁杳与鸿冥　自难寄丁宁　纵竹院颦深　桃门笑在　知属何人　衣篝几回忘了　奈残香犹有旧时熏
中平中仄仄平平韵中中仄平平韵仄中中中中句中平中仄句中仄平平韵中中中平平仄句仄中平中仄仄平平韵
空使风头卷絮　为他飘荡花城
中仄中平中仄句中平中仄平平韵

格六
双调一百一字，前段九句四平韵，后段十句六平韵
李芸子
占西风早处　一番雨　一番秋　记故国斜阳　去年今日　落叶林幽　悲歌几回激烈　寄疏狂
仄平平仄仄句仄平仄读仄平平韵仄仄仄平平句仄平平仄句仄仄平平韵平平仄平仄仄句仄平平读
酒令与诗筹　遗恨清商易改　多情紫燕难留
仄仄仄平平韵平仄平平仄仄句平平仄仄平平韵
嗟休　触绪茧丝抽　旧事续何由　奈予怀渺渺　羁愁郁郁　归梦悠悠　生平不如老杜　便如他
平平韵仄仄仄平平韵仄仄仄平平韵仄平平仄仄句平平仄仄句平仄平平韵平平仄平仄仄句仄平平读
飘泊也风流　寄语庭柯径菊　甚时得棹孤舟
平仄仄平平韵仄仄平平仄仄句仄平仄仄平平韵

格七
双调一百一字，前段九句四平韵，后段九句五平韵
严仁
东风吹雾雨　更吹起　裌衣寒　正莽莽丛林　潭潭伐鼓　郁郁焚兰　阑干曲　多少意　看青烟如篆绕溪湾
平平平仄仄句仄平仄读仄平平韵仄仄仄平平句平平仄仄句仄仄平平韵平平仄读平仄仄句仄平平平仄仄平平韵
桑柘绿阴犹薄　杏桃红雨初翻
平仄仄平平仄句仄平平仄平平韵
飞花片片走潺湲　问何日西还　叹扰扰人生　纷纷离合　渺渺悲欢　想云軿　何处也　对芳时
平平仄仄仄平平韵仄平仄平平韵仄仄仄平平句平平平仄句仄仄平平韵仄平平读平仄仄句仄平平读
应只在人间　惆怅回纹锦字　断肠斜日云山
平仄仄平平韵平仄平平仄仄句仄平平仄平平韵

格八
双调一百一字，前段九句四平韵，后段十句五平韵
吕渭老
石榴花谢了　正荷叶　盖平池　试玛瑙杯深　琅玕簟冷　临水帘帷　知他故人甚处　晚霞明断浦
仄平平仄仄句仄平仄读仄平平韵仄仄仄平平句平平仄仄句平仄平平韵平平仄平仄仄句仄平平仄仄读
柳枝垂　唯有松风水月　向人长似当时
仄平平韵平仄平平仄仄句仄平平仄平平韵
依依　望断水穷云起处　是天涯　奈燕子楼高　江南梦断　虚费相思　新愁暗生旧恨　更流萤弄月入纱衣
平平韵仄仄仄平平仄仄句仄平平韵仄仄仄平平句平平仄仄句平仄平平韵平平仄平仄仄句仄平平仄仄仄平平韵
除却幽花软草　此情未许人知
平仄平平仄仄句仄平仄仄平平韵

格九
双调一百二字，前段九句四平韵，后段九句五平韵
刘应雄
梅妆堪点额　觉残雪　未全消　忽春递南枝　小窗明透　渐褪寒骄　天公似怜人意　便挽回和气做元宵
平平平仄仄句仄平仄读仄平平韵仄平仄平平句仄平平仄句仄仄平平韵平平仄平平仄句仄仄平平仄仄平平韵
太守公家事了　何妨银烛高烧
仄仄平平仄仄句平平平仄平平韵
旋开铁锁粲星桥　快灯市　客相邀　且同乐时平　唱弹弦索　对舞纤腰　传柑记陪佳宴　待说来
仄平仄仄仄平平韵仄平仄读仄平平韵仄平仄平平句仄平平仄句仄仄平平韵平平仄平平仄句仄仄平读
须更换金貂　只恐出关人早　鸡鸣又报趋朝
平仄仄平平韵仄仄仄平平仄句平平仄仄平平韵

格十
双调一百一字，前段十句四平韵，后段九句五平韵
曾觌
正枝头荔子　晚红皱　袅熏风　对碧瓦迷云　青山似浪　返照浮空　高台称吟眺处　繁华清胜
仄平平仄仄句仄平仄读仄平平韵仄仄仄平平句平平仄仄句仄仄平平韵平平仄平仄仄句平平平仄句
两两无穷　帘卷榕阴暮合　万家香霭溟濛
仄仄平平韵平仄平平仄仄句仄平平仄平平韵
年光冉冉逐飞鸿　叹雨迹云踪　渐暑退兰房　凉生象簟　知与谁同　临鸾晚妆初罢　怨清宵好梦不相逢
平平仄仄仄平平韵仄仄仄平平韵仄仄仄平平句平平仄仄句平仄平平韵平平仄平平仄句仄平平仄仄仄平平韵
看即天涯秋也　恨随一叶梧桐
仄仄平平平仄句仄平仄仄平平韵

格十一
双调一百字，前段九句四平韵，后段八句五平韵
卢祖皋
汀莲彫晚艳　又蘋末　起秋风　漫搔首徐吟　微云河汉　疏雨梧桐　飘零倦寻酒盏　记那回歌管小楼中
平平平仄仄句仄平仄读仄平平韵仄平仄平平句平平平仄句平仄平平韵平平仄平仄仄句仄仄平平仄仄平平韵
玉果蛛丝暗卜　钿钗蝉鬓轻笼
仄仄平平仄仄句仄平平仄平平韵
吴云别后重重　凉宴几时同　纵人间　信有犀灵鹊喜　密意难通　双星分携最苦　念经年犹有一相逢
平平仄仄平平韵平仄仄平平韵仄平平读仄仄平平仄仄句仄仄平平韵平平平平仄仄句仄平平平仄仄平平韵
寂寞桥边旧月　可堪频照西东
仄仄平平仄仄句仄平平仄平平韵

格十二
双调一百三字，前段九句四平韵，后段九句五平韵
《梅苑》无名氏
饱经霜古树　怕春寒　趁腊引青枝　逗一点阳和　隔年信息　远报佳期　凄葩未容易吐　但凝酥半面点胭脂
仄平平仄仄句仄平平读仄仄仄平平韵仄仄仄平平句仄平仄仄句仄仄平平韵平平仄平仄仄句仄平平仄仄仄平平韵
山路相逢驻马　暗香微染征衣
平仄平平仄仄句仄平平仄平平韵
风前袅袅含情　虽不语　引长思　似怨感芳姿　山高水远　折赠何迟　分明为传驿使　寄一枝春色写新词
平平仄仄平平句平仄仄读仄平平韵仄仄仄平平韵平平仄仄句仄仄平平韵平平仄平仄仄句仄仄平平仄仄平平韵
寄与市桥官柳　此先占了芳菲
仄仄仄平平仄句仄平仄仄平平韵

