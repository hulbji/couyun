夜飞鹊慢
双调一百六字，前段十句五平韵，后段十句四平韵
周邦彦
河桥送人处　凉夜何其　斜月远堕馀辉　铜盘烛泪已流尽　霏霏凉露沾衣　相将散离会　探风前津鼓
平平仄平仄句中仄平平韵平中仄仄平平韵中平中仄中中仄句中平中仄平平韵平平仄平仄句仄平平中仄句
树杪参旗　华骢会意　纵扬鞭　亦自行迟
中仄平平韵平平中仄句仄平平读中仄平平韵
迢递路回清野　人语渐无闻　空带愁归　何意重经前地　遗钿不见　斜径多迷　兔葵燕麦　向残阳
平仄仄平平仄句平仄仄平平句中仄平平韵中仄平平中仄句中平仄仄句平仄平平韵中平中仄句仄平平读
影与人齐　但徘徊班草　欷歔酹酒　极望天西
中仄平平韵仄平平平仄读平平仄仄句中仄平平韵

格二
双调一百六字，前段十句五平韵，后段十一句四平韵
赵以夫
凝云拂斜月　万籁声沈　凉露暗坠桐阴　蛾眉乞得天孙巧　愔愔楼上穿针　佳期鹊桥误　到年时此夕
平平仄平仄句仄仄平平韵平仄仄仄平平韵平平仄仄平平仄句平平平仄平平韵平平仄平仄句仄平平仄仄句
欢浅愁深　人间儿女　说风流　直至如今
平仄平平韵平平平仄句仄平平读仄仄平平韵
河汉几曾风浪　因景物牵情　自是人心　长记秋庭往事　钿花剪翠　钗股分金　道人无著　正萧然
平仄仄平平仄句平仄仄平平句仄仄平平韵平仄平平仄仄句平平仄仄句平仄平平韵仄平平仄句仄平平读
竹枕疏衾　梦回时　天淡星稀　閒弄一曲瑶琴
仄仄平平韵仄平平句平仄平平句平仄仄仄平平韵

