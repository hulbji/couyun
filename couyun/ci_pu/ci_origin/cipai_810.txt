三台（大曲）
三段一百七十一字，前一段九句五仄韵，后两段各八句，五仄韵
万俟咏
见梨花初带夜月　海棠半含朝雨　内苑春　不禁过青门　御沟涨　潜通南浦　东风静　细柳垂金缕
仄平平平仄仄仄句仄平仄平平仄韵仄仄平读仄仄仄平平句仄平仄读平平平仄韵平平仄句仄仄平平仄韵
望凤阙　非烟非雾　好时代　朝野多欢　遍九陌　太平箫鼓
仄仄仄读平平平仄韵仄平仄读平仄平平句仄仄仄读仄平平仄韵
乍莺儿百啭断续　燕子飞来飞去　近绿水　台榭映秋千　斗草聚　双双游女　饧香更　酒冷踏青路
仄平平仄仄仄仄句仄仄平平平仄韵仄仄仄读平仄仄平平句仄仄仄读平平平仄韵平平仄读仄仄仄平仄韵
曾暗识　夭桃朱户　向晚骤　宝马雕鞍　醉襟惹　乱花飞絮
平仄仄读平平平仄韵仄仄仄读仄仄平平句仄平仄读仄平平仄韵
正轻寒轻暖漏永　半阴半晴云暮　禁火天　已是试新妆　岁华到　三分佳处　清明看　汉宫传蜡炬
仄平平平仄仄仄句仄平仄平平仄韵仄仄平读仄仄仄平平句仄平仄读平平平仄韵平平仄读仄平平仄仄韵
散翠烟　飞入槐府　敛兵卫　阊阖门开　住传宣　又还休务
仄仄平读平仄平仄韵仄平仄读平仄平平句仄平平读仄平平仄韵

