吊严陵
双调一百十九字，前段十四句七仄韵，后段十句六仄韵
李甲
蕙兰香泛　孤屿潮平　惊鸥散雪　迤逦点破　澄江秋色　暝霭向敛　疏雨乍收　染出蓝峰千尺
仄平平仄句平仄平平句平平仄仄韵平仄仄仄句平平平仄韵仄仄仄仄句平仄仄平句仄仄平平平仄韵
渔舍孤烟锁寒碛　画鹢翠帆旋解　轻舣晴霞岸侧　正念往悲酸　怀乡惨切　何处引羌笛
平仄平平仄平仄韵仄仄仄平仄仄句平仄平平仄仄韵仄仄仄平平句平平仄仄韵平仄仄平仄韵
追惜　当时富春佳地　严光钓址空遗迹　华星沈后　扁舟泛去　潇洒閒名图籍　离觞吊古寓目
平仄韵平平仄平平仄句平平仄仄平平仄韵平平平仄句平平仄仄句平仄平平平仄韵平平仄仄仄仄韵
意断魂消泪滴　渐洞天晓　回首暮云千古碧
仄仄平平仄仄韵仄仄平仄句平仄仄平平仄仄韵

