八归
双调一百十五字，前段十句四仄韵，后段十一句四仄韵
姜夔
芳莲坠粉　疏桐吹绿　庭院暗雨乍歇　无端抱影销魂处　还见筱墙萤暗　藓阶蛩切　送客重寻西去路
平平仄仄句平平平仄句平仄仄仄中仄韵平平仄仄平平仄句平仄仄平平仄句仄中平仄韵仄仄中平平仄仄句
问水面琵琶谁拨　最可惜　一片江山　总付与啼鴃
仄仄仄平平平仄韵仄仄仄读中仄平平句仄仄仄平仄韵
长恨相从未款　而今何事　又对西风离别　渚寒烟淡　棹移人远　缥缈行舟如叶　想文君望久
平仄平平仄仄句平平平仄句仄仄平平平仄韵仄平平仄句仄平平仄句仄仄平平平仄韵仄平平仄仄句
倚竹愁生步罗袜　归来后　翠尊双饮　下了珠帘　玲珑閒看月
仄仄平平仄平仄韵平平仄读仄平平仄句仄仄平平句平平平仄仄韵

格二
双调一百十三字，前段十句五平韵，后段十一句五平韵
高观国
楚峰翠冷　吴波烟远　吹袂万里西风　关河迥隔新愁外　遥怜倦客音尘　未见征鸿　雨帽风巾归梦杳
仄平仄仄句平平平仄句平仄仄仄平平韵平平仄仄平平仄句平平仄仄平平句仄仄平平韵仄仄平平平仄仄句
想吟思　吹入飞蓬　料恨满　幽苑离宫　正愁黯文通
仄平仄读平仄平平韵仄仄仄读平仄平平韵仄平仄平平韵
秋浓　新霜初试　重阳催近　醉红偷染江枫　瘦筇相伴　旧游回首　吹帽知与谁同　想萸囊酒盏
平平韵平平平仄句平平平仄句仄平平仄平平韵仄平平仄句仄平平仄句平仄平仄平平韵仄平平仄仄句
暂时冷落菊花丛　两凝伫　壮怀无奈　立尽微云斜照中
仄平仄仄仄平平韵仄平仄读仄平平仄句仄仄平平平仄平韵

