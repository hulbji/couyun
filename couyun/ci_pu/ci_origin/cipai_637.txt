桂枝香
双调一百一字，前后段各十句、五仄韵
王安石
登临送目　正故国晚秋　天气初肃　千里澄江似练　翠峰如簇　归帆去棹残阳里　背西风　酒旗斜矗
中平中仄韵仄中仄中平句中中平仄韵中仄平平仄仄句仄平平仄韵中平中仄平平仄句仄平平读中中平仄韵
䌽舟云淡　星河鹭起　画图难足
仄平平仄句中平中仄句中平平仄韵
念自昔　豪华竞逐　叹门外楼头　悲恨相续　千古凭高　对此漫嗟荣辱　六朝旧事如流水　但寒烟衰草凝绿
仄中中读平平仄仄韵仄中仄平中句中中平仄韵中仄平平句中仄仄平平仄韵中平中仄平平仄句仄平平中中平仄韵
至今商女　时时犹唱　后庭遗曲
中平中仄句中平中中句仄平平仄韵

格二
双调一百一字，前后段各十句、五仄韵
陈亮
天高气肃　正月色分明　秋容新沐　桂子初收　三十六宫都足　不辞散落人间去　怕群花　自嫌凡俗
平平仄仄韵仄仄仄平平句平平平仄韵仄仄平平句平仄仄平平仄韵仄平仄仄平平仄句仄平平读仄平平仄韵
向他秋晚　唤回春意　几曾幽独
仄平平仄句仄平平仄句仄平平仄韵
是天公　馀膏剩馥　怪一树香风　十里相续　坐对花旁　但见色浮金粟　芙蓉只解添秋思　况东篱
仄平平读平平仄仄韵仄仄仄平平句仄仄平仄韵仄仄平平句仄仄仄平平仄韵平平仄仄平平仄句仄平平读
凄凉黄菊　入时太浅　背时太远　爱寻高躅
平平平仄韵仄平仄仄句仄平仄仄句仄平平仄韵

格三
双调一百一字，前后段各十句、六仄韵
张辑
梧桐雨细　渐滴作秋声　被风惊碎　润逼衣篝　线袅蕙炉沈水　悠悠岁月天涯醉　一分秋　一分憔悴
平平仄仄韵仄仄仄平平句仄平平仄韵仄仄平平句仄仄仄平平仄韵平平仄仄平平仄韵仄平平读仄平平仄韵
紫箫吹断　素笺恨切　夜寒鸿起
仄平平仄句仄平仄仄句仄平平仄韵
又何苦　凄凉客里　负草堂春绿　竹溪空翠　落叶西风　吹老几番尘世　从前谙尽江湖味　听商歌
仄平仄读平平仄仄韵仄仄平平仄句仄平平仄韵仄仄平平句平仄仄平平仄韵平平平仄平平仄韵仄平平读
兴归千里　露侵宿酒　疏帘淡月　照人无寐
仄平平仄韵仄平仄仄句平平仄仄句仄平平仄韵

格四
双调一百一字，前段九句五仄韵，后段十句五仄韵
张炎
琴书半室　向桂边　偶然一见秋色　老树香迟　清露缀花凝滴　山翁翻笑如泥醉　笑平生　无此狂逸
平平仄仄韵仄仄平读仄平仄仄平仄韵仄仄平平句平仄仄平平仄韵平平平仄平平仄句仄平平读平仄平仄韵
晋人游处　幽情付与　酒尊吟笔
仄平平仄句平平仄仄句仄平平仄韵
任萧散　披襟岸帻　叹千古犹今　休问何夕　发短霜浓　知恐浩歌消得　明年野客重来此　探枝头
仄平仄读平平仄仄韵仄平仄平平句平仄平仄韵仄仄平平句平仄仄平平仄韵平平仄仄平平仄句仄平平读
几分消息　望西楼远　西湖更远　也寻梅驿
仄平平仄韵仄平平仄句平平仄仄句仄平平仄韵

格五
双调一百字，前后段各十句、五仄韵
周密
岩飞逗绿　又凉入小山　千树幽馥　仙影悬霜　粲夜楚宫六六　明霞洞窅珊瑚冷　对清商　吟思堪掬
平平仄仄韵仄平仄仄平句平仄平仄韵平仄平平句仄仄仄平仄仄韵平平仄仄平平仄句仄平平读平仄平仄韵
麝痕微沁　蜂黄浅约　数枝秋足
仄平平仄句平平仄仄句仄平平仄韵
别有雕阑翠屋　任薄帽珠尘　挨听香玉　瘦倚西风　惟见露侵肌粟　好秋能几花前笑　绕凉云
仄仄平平仄仄韵仄仄仄平平句平仄平仄韵仄仄平平句平仄仄平平仄韵仄平平仄平平仄句仄平平读
重唤银烛　宝屏空晓　珍丛怨月　梦回金谷
平仄平仄韵仄平平仄句平平仄仄句仄平平仄韵

格六
双调一百一字，前段十一句五仄韵，后段九句五仄韵
黄裳
插云翠壁　为送目　入遥空　见山色　金鼎丹成去也　晋朝高客　百花岩下遗孙在　赋何人
仄平仄仄韵仄仄仄读仄平平句仄平仄韵平仄平平仄仄句仄平平仄韵仄平平仄平平仄句仄平平读
离尘风骨　翠微缘近　希夷志远　洞天踪迹
平平平仄韵仄平平仄句平平仄仄句仄平平仄韵
近却有　为龙信息　怪潭上灵光　雷电相击　尤好风波乍霁　鹭汀斜日　倚阑白尽行人发　但沈沈
仄仄仄读平平仄仄韵仄平仄平平句平仄平仄韵平仄平平仄仄句仄平平仄韵仄平仄仄平平仄句仄平平读
群岫凝碧　利名休事龙头　飞舠送君南北
平仄平仄韵仄平平仄平平句平平仄平平仄韵

