宝鼎现
三段一百五十七字，前一段九句四仄韵，后两段各八句，五仄韵
康与之
夕阳西下　暮霭红隘　香风罗绮　乘夜景　华灯争放　浓焰烧空连锦砌　睹皓月　浸严城如昼
中平中仄句仄仄平中句平平平仄韵平仄仄读平平平仄句平仄平平平仄仄韵仄中仄读仄平平中仄句
花影寒笼绛蕊　渐掩映　芙蕖万顷　迤逦齐开秋水
中仄平平仄仄韵仄仄中读中中中中句中仄平平平仄韵
太守无限行歌意　拥麾幢　光动金翠　倾万井　歌台舞榭　瞻望朱轮骈鼓吹　控宝马　耀貔貅千骑
仄仄中仄平平仄韵仄平平读中仄平仄韵平仄仄读平平中仄句平仄平平平仄仄韵仄中仄读仄平平中仄句
银烛交光数里　似烂簇　寒星万点　引入蓬壶影里
中仄平平仄仄韵仄仄中读平平仄仄句中仄平平中仄韵
来伴宴阁多才　环艳粉　瑶簪珠履　恐看看　丹诏归春　宸游燕侍　便趁早　占通宵醉　莫放笙歌起
平仄仄仄平平句平仄仄读平平平仄韵仄平平读平仄平平句平平仄仄韵仄中仄读仄平平仄韵仄仄平平仄韵
任画角　吹彻寒梅　月落西楼十二
仄仄中读中中中中句中中平平中仄韵

格二
三段一百五十五字，前段九句五仄韵，中段八句五仄韵，后段九句六仄韵
赵长卿
嚣尘尽埽　碧落辉腾　元宵三五　更漏永　迟迟停鼓　天上人间当此遇　正年少　尽香车宝马
平平仄仄句仄仄平平句平平平仄韵平仄仄读平平平仄韵平仄平平平仄仄韵仄平仄读仄平平仄仄句
次第追随士女　看往来　巷陌连甍　簇起星毬无数
仄仄平平仄仄韵仄仄平读仄仄平平句仄仄平平平仄韵
政简物阜清閒处　听笙歌　鼎沸频举　灯焰暖　庭帏高下　红影相交知几户　恣欢笑　道今宵景色
仄仄仄仄平平仄韵仄平平读仄仄平仄韵平仄仄读平平平仄句平仄平平平仄仄韵仄平仄读仄平平仄仄句
胜却前时几度　细算来　皇都此夕　消得喧传今古
仄仄平平仄仄韵仄仄平读平平仄仄句平仄平平平仄韵
绮席成行　炉喷袅　沈檀轻缕　睹遨游䌽仗　疑是神仙伴侣　欲飞去　恨难留住　渐到蓬瀛步
仄仄平平句平仄仄读平平平仄韵仄平平仄仄句平仄平平仄仄韵仄平仄韵仄平平仄韵仄仄平平仄韵
愿永逢　恁时恁节　且与风光为主
仄仄平读仄平仄仄句仄仄平平平仄韵

格三
三段一百五十七字，前段十一句四仄韵，中段九句五仄韵，后段八句四仄韵
《梅苑》无名氏
东君著意　化工恩被　灼灼妖艳　袅嫩梢轻蓓　萦风惹露　偏早香英绽　似向人　故矜誇标致
平平仄仄句仄平平仄句仄仄平仄韵仄仄平平仄句平平仄仄句平仄平平仄韵仄仄平读仄平平平仄句
倚阑全如顾盼　尚困怯馀寒　柔情弱态　天真无限
仄平平平仄仄韵仄仄仄平平句平平仄仄句平平平仄韵
断桥压柳时非浅　先百花　风光独占　当送腊初归　迎春欲至　芳姿偏婉娈　料碎剪就　缯纨辉丽
仄平仄仄平平仄韵平仄平读平平仄仄韵平仄仄平平句平平仄仄句平平平仄仄韵仄仄仄仄读平平平仄句
更把胭脂重染　自赋得　一般容冶　宛胜神仙妆脸
仄仄平平平仄韵仄仄仄读仄平平仄句仄仄平平平仄韵
折送小阁幽窗　酷爱处　令亲几砚　尽孜孜观赏　不枉人称妙选　待密付　如膏雨泽　金玉仍妆点
仄仄仄仄平平句仄仄仄读平平仄仄韵仄平平平仄句仄仄平平仄仄韵仄仄仄读平平仄仄句平仄平平仄韵
任扰扰　百卉千花　掩迹一时羞见
仄仄仄读仄仄平平句仄仄仄平平仄韵

格四
三段一百五十七字，前段十句五仄韵，中段八句六仄韵，后段八句五仄韵
李弥逊
层林烟霁　巨壁天半　鸿飞无路　云断处　两山之间　十万琅玕环翠羽　转秀谷　枕蘋花汀溆
平平平仄句仄仄平仄句平平平仄韵平仄仄读仄平平平句仄仄平平平仄仄韵仄仄仄读仄平平平仄韵
短柳疏篱向暮　看外垄牛归　横舟人去　平芜鸥鹭
仄仄平平仄仄韵仄仄仄平平句平平平仄句平平平仄韵
并游不见鞭鸾侣　只僧前　松子随步　回径险　淩风遐想　小憩清泉依茂树　正笋蕨　过如酥新雨
仄平仄仄平平仄韵仄平平读平仄平仄韵平仄仄读平平平仄句仄仄平平平仄仄韵仄仄仄读仄平平平仄韵
矶下游鱼可数　纵窈窕　云关长启　寂寂谁争子所
平仄平平仄仄韵仄仄仄读平平平仄句仄仄平平仄仄韵
世上丹毂朱缨　春梦觉　南柯何许　况荣枯无定　中有欢离愁绪　尽笑我　诧盘谷趣　为读昌黎赋
仄仄平仄平平句平仄仄读平平平仄韵仄平平平仄句平仄平平平仄韵仄仄仄读仄平仄仄韵仄仄平平仄韵
会有人　秣马膏车　相属一尊清醑
仄仄平读仄仄仄平句平仄仄平平仄韵

格五
三段一百五十八字，前一段十句四仄韵，后两段各九句、五仄韵
张元干
山庄图画　锦囊吟咏　胸中丘壑　年少日　如虹豪气　吐凤词华浑忘却　便袖手　向岩前溪畔
平平平仄句仄平平仄句平平平仄韵平仄仄读平平平仄句仄仄平平平平仄韵仄仄仄读仄平平平仄句
种满烟梢雾箨　想别墅平泉　当时草木　风流如昨
仄仄平平仄仄韵仄仄仄平平句平平仄仄句平平平仄韵
瘦藤閒倚看锄药　双芒鞋　雨后常著　目送处　飞鸿灭没　谁问蓬蒿争燕雀　乍霁月　望松云南渡
仄平平仄平平仄韵平平平读仄仄平仄韵仄仄仄读平平仄仄句平仄平平平仄仄韵仄仄仄读仄平平平仄句
短艇敧沙夜泊　正万里青冥　千林虚籁　从渠矰缴
仄仄平平仄仄韵仄仄仄平平句平平平仄句平平平仄韵
携幼尚有筠丁　谁会得　人生行乐　岸帻纶巾归去　深户香迷翠幕　恐未免　上淩烟阁　好在秋天鹗
平仄仄仄平平句平仄仄读平平平仄韵仄仄平平平仄句平仄平平仄仄韵仄仄仄读仄平平仄韵仄仄平平仄韵
念小山丛桂　今宵狂客　不胜杯勺
仄仄平平仄句平平平仄句仄平平仄韵

格六
三段一百五十七字，前段十一句五仄韵，中段十句五仄韵，后段九句四仄韵
陈合
虞弦清暑　佳气葱郁　非烟非雾　人正在　东闱堂上　分瑞祥辉腾翠渚　奉玉斝　总欢呼称颂
平平平仄韵平仄平仄句平平平仄韵平仄仄读平平平仄句平仄平平平仄仄韵仄仄仄句仄平平平仄句
争羡神光葆聚　庆诞节　弥生二佛　接踵瑶池仙母
平仄平平仄仄韵仄仄仄句平平仄仄句仄仄平平平仄韵
最好英慧由天赋　有仁慈宽厚襟宇　每留念　修身诚意　博问谦勤亲保傅　染宝翰　镇规随宸画
仄仄平仄平平仄韵仄平平平仄平仄韵仄平仄读平平平仄句仄仄平平平仄仄韵仄仄仄句仄平平平仄句
心授家传有素　更吟咏　形容雅颂　隐隐赓歌风度
平仄平平仄仄韵仄平仄句平平仄仄句仄仄平平平仄韵
恩重汉殿传觞　宣付祝　恭承天语　对南薰初试　宫院笙箫竞举　但长愿　际升平世　万载皇基巩固
平仄仄仄平平句平仄仄读平平平仄韵仄平平平仄句平仄平平仄仄韵仄平仄读仄平平仄句仄仄平平仄仄韵
问寝日　俟鸡鸣舞拜　龙楼深处
仄仄仄句仄平平仄仄句平平平仄韵

格七
三段一百五十八字，前段九句五仄韵，中段八句六仄韵，后段八句五仄韵
陈允平
六鳌初驾　缥缈蓬阆　移来州岛　还又似　梅飘冰泮　一夜青阳回海表　渐媚景　傍元宵时候
仄平平仄句仄仄平仄句平平平仄韵平仄仄读平平平仄句仄仄平平平仄仄韵仄仄仄读仄平平平仄韵
花底馀寒料峭　更喜报　三边晏静　人乐清平宇宙
平仄平平仄仄韵仄仄仄读平平仄仄句平仄平平仄仄韵
画鼓簇队行春早　拥烟花　粉黛缭绕　开洞府　桃源路杳　戟外东风吹岸柳　正翠霭　映星桥月榭
仄仄仄仄平平仄韵仄平平读仄仄平仄韵平仄仄读平平仄仄韵仄仄平平平仄仄韵仄仄仄读仄平平仄仄句
十里红莲绽了　庆万家　珠帘半卷　绰约歌裙舞袖
仄仄平平仄仄韵仄仄平读平平仄仄句仄仄平平仄仄韵
重锦绣幄围香　阖凤管鸾丝环奏　望非烟非雾　春在壶天易晓　早隐隐　半空星斗　看取收灯后
平仄仄仄平平句仄仄仄平平平仄韵仄平平平仄句平仄平平仄仄韵仄仄仄读仄平平仄韵仄仄平平仄韵
趁凤书　催入黄扉　立马金门待玉漏
仄仄平读平仄平平句仄仄平平仄仄仄韵

格八
三段一百五十八字，前段九句六仄韵，中段八句八仄韵，后段八句五仄韵
刘辰翁
红妆春骑　踏月呼影　千旗穿市　望不见　璚楼歌舞　习习香尘莲步底　箫声断　约彩鸾归去
平平平仄韵仄仄平仄句平平平仄韵仄仄仄读平平平仄句仄仄平平平仄仄韵平平仄读仄仄平平仄句
未怕金吾呵醉　甚辇路　喧阗且止　听得念奴歌起
仄仄平平平仄韵仄仄仄读平平仄仄韵仄仄仄平平仄韵
父老犹记宣和事　抱铜仙　清泪如水　还转盼　沙河多丽　滉漾明光连邸第　帘影动　散红光成绮
仄仄平仄平平仄韵仄平平读平仄平仄韵平仄仄读平平平仄韵仄仄平平平仄仄韵平仄仄读仄平平平仄韵
月浸蒲桃十里　看往来　神仙才子　肯把菱花扑碎
仄仄平平仄仄韵仄仄平读平平平仄韵仄仄平平仄仄韵
肠断竹马儿童　空见说　三千乐指　等多时　春不归来　到春时欲睡　又说向　灯前拥髻　暗滴鲛珠坠
平仄仄仄平平句平仄仄读平平仄仄韵仄平平读平仄平平句仄平平仄仄韵仄仄仄读平平仄仄韵仄仄平平仄韵
便当日　亲见霓裳　天上人间梦里
仄平仄读平仄平平句平仄平平仄仄韵

