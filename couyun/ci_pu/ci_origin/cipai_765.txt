疏影
双调一百十字，前段十句五仄韵，后段十句四仄韵
姜夔
苔枝缀玉　有翠禽小小　枝上同宿　客里相逢　篱角黄昏　无言自倚修竹　昭君不惯龙沙远
中平仄仄韵仄中平仄仄句中中平仄韵中仄平平句中仄平平句中中中中平仄韵中平中仄平平仄句
但暗忆　江南江北　想佩环　月夜归来　化作此花幽独
中中中读中平平仄韵仄中平读中仄平平句中仄中平平仄韵
犹记深宫旧事　那人正睡里　飞近蛾绿　莫似春风　不管盈盈　早与安排金屋　还教一片随波去
平仄平平仄仄句仄中中仄仄句平仄平仄韵仄仄平平句中仄平平句中仄中平中仄韵中平中仄平平仄句
又却怨　玉龙哀曲　等恁时　重觅幽香　已入小窗横幅
中中仄读中平平仄韵仄中中读中仄平平句中仄仄平平仄韵

格二
双调一百十字，前段九句五仄韵，后段十句四仄韵
张炎
柳黄未结　放嫩晴　销尽断桥残雪　隔水人家　浑是花阴　曾醉好春时节　轻车几度新堤晓
仄平仄仄韵仄仄平读平仄仄平平仄韵仄仄平平句平仄平平句平仄仄平平仄韵平平仄仄平平仄句
想如今　燕莺犹说　纵艳游　得似当年　早是旧情都别
仄平平读仄平平仄韵仄仄平读仄仄平平句仄仄仄平平仄韵
重到翻疑梦醒　弄泉试照影　惊见华发　却笑归来　石老云荒　身世飘然一叶　闭门约住青山色
平仄平平仄仄句仄平仄仄仄句平仄平仄韵仄仄平平句仄仄平平句平仄平平仄仄韵仄平仄仄平平仄句
自容与　吟窗清绝　怕夜寒吹到梅花　休卷半帘明月
仄平仄读平平平仄韵仄仄平平仄平平句平仄仄平平仄韵

格三
双调一百十字，前后段各十句、四仄韵
陈允平
千峰玉立　送孤云伴我　罗村清宿　拂晓凭虚　春碧生寒　衣单瘦倚筇竹　东风不解吹愁醒
平平仄仄句仄平平仄仄句平平平仄韵仄仄平平句平仄平平句平平仄仄平仄韵平平仄仄平平仄句
但芳草　溪城南北　认雾鬟　遥锁修颦　眉妩为谁愁独
仄平仄读平平平仄韵仄仄平读平仄平平句平仄仄平平仄韵
江上轻鸥似识　背昭亭两两　飞破晴渌　一片苍烟　隔断家山　梦绕石窗萝屋　相看不厌朝还暮
平仄平平仄仄句仄平平仄仄句平仄平仄韵仄仄平平句仄仄平平句仄仄仄平平仄韵平平仄仄平平仄句
算几度　赤阑干曲　待倩诗　收拾归来　写作卧游屏幅
仄仄仄读仄平平仄韵仄仄平读平仄平平句仄仄仄平平仄韵

格四
双调一百十字，前段十句四仄韵，后段十句五仄韵
张炎
雪空四野　照归心万里　千峰独立　身与天游　一洗襟怀　海镜倒涌秋白　相逢懒问盈亏事
仄平仄仄句仄平平仄仄句平平仄仄韵平仄平平句仄仄平平句仄仄仄仄平仄韵平平仄仄平平仄句
但脉脉　此情何极　是几番　飞盖追随　桂底露衣香湿
仄仄仄读仄平平仄韵仄仄平读平仄平平句仄仄仄平平仄韵
閒款楼台夜色　料水光未许　人世先得　影里分明　认得山河　一笑乱山横碧　乾坤许大须容我
平仄平平仄仄韵仄仄平仄仄句平仄平仄韵仄仄平平句仄仄平平句仄仄仄平平仄韵平平仄仄平平仄句
浑忘了　醉乡犹客　待倩谁　招下清风　共结岁寒三益
平平仄读仄平平仄韵仄仄平读平仄平平句仄仄仄平平仄韵

格五
双调一百十字，前段十一句五仄韵，后段十句四仄韵
张翥
山阴赋客　怪几番睡起　窗影生白　缥缈仙姝　飞下瑶台　淡泞东风颜色　微霜恰护朦胧月
平平仄仄韵仄仄平仄仄句平仄平仄韵仄仄平平句平仄平平句仄仄平平平仄韵平平仄仄平平仄句
更想像　暝烟低隔　恨翠禽啼处　惊残一夜　梦云无迹
仄仄仄读仄平平仄韵仄仄平平仄句平平仄仄句仄平平仄韵
惟有龙煤解染　数枝入画里　如印溪碧　老树枯苔　玉晕冰围　满幅寒香狼藉　墨池雪岭春长好
平仄平平仄仄句仄平仄仄仄句平仄平仄韵仄仄平平句仄仄平平句仄仄平平平仄韵仄平仄仄平平仄句
悄不管　小楼横笛　怕有人　误认寒花　欲点晓来妆额
仄仄仄读仄平平仄韵仄仄平读仄仄平平句仄仄仄平平仄韵

