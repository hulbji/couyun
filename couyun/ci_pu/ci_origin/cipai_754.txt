惜黄花慢
双调一百八字，前段十一句六仄韵，后段九句五仄韵
杨无咎
霁空如水　衬落木坠红　遥山堆翠　独立閒阶　数声笛度风前　几点雁横云际　已凉天气未寒时
仄平平仄韵仄仄仄仄平句平平平仄韵仄仄平平句仄平仄仄平平句仄仄中平平仄韵仄平中仄仄平平句
问好处　一年谁记　笑声里　摘得半钗　金蕊来至
仄仄仄读中平平仄韵仄平仄韵仄仄仄平句平仄平仄韵
横斜为插乌纱　更揉碎　泛入金尊琼蚁　满酌霞觞　愿教人寿百年　可奈此时情味　牛山何必独沾衣
平平仄仄平平句仄中仄读仄仄平平平仄韵仄仄平平句仄平中仄中平句仄仄仄平平仄韵平平中仄仄平平句
对佳节　惟应欢醉　看睡起　晓蝶也愁花悴
仄中仄读平平平仄韵平仄仄韵仄仄仄平平仄韵

格二
双调一百八字，前段十句七仄韵，后段九句六仄韵
赵以夫
众芳彫谢　堪爱处　老圃寒花幽野　照眼如画　烂然满地金钱　买断金天无价　古香逸韵似高人
仄平平仄韵平仄仄读仄仄平平平仄韵仄仄平仄韵仄平仄仄平平句仄仄平平平仄韵仄平仄仄仄平平句
更野服黄冠潇洒　向霜夜　冷笑暖春　桃李夭冶
仄仄仄平平平仄韵仄平仄韵仄仄仄平句平仄平仄韵
襟期问与谁同　记往昔　独自徘徊篱下　采采盈把　此时一段风流　赖得白衣陶写　而今为米负初心
平平仄仄平平句仄仄仄读仄仄平平平仄韵仄仄平仄韵仄平仄仄平平句仄仄仄平平仄韵平平仄仄仄平平句
且细摘　轻浮三雅　沈醉也　梦落故园茅舍
仄仄仄读平平平仄韵平仄仄韵仄仄仄平平仄韵

格三
双调一百八字，前段十二句六平韵，后段十一句六平韵
吴文英
送客吴皋　正试霜夜冷　枫落长桥　望天不尽　背城渐杳　离亭黯黯　恨水迢迢　翠香零落红衣老
仄仄平平韵仄仄平仄仄句中仄平平韵仄平中仄句仄平仄仄句中平仄仄句中仄平平韵仄平中仄平平仄句
暮愁锁　残柳眉梢　念瘦腰　沈郎旧日　曾系兰桡
仄平仄读平仄平平韵仄仄平韵仄平仄仄句平仄平平韵
仙人凤咽琼箫　怅断魂送远　九辩难招　醉鬟留盼　小窗剪烛　歌云载恨　飞上银霄　素秋不解随尘去
平平仄仄平平韵仄仄平仄仄句仄仄平平韵仄平平仄句仄平仄仄句平平仄仄句中仄平平韵仄平仄仄平平仄句
败红趁　一叶寒涛　梦翠翘　怨鸿料过南谯
仄平仄读中仄平平韵仄仄平韵仄平仄仄平平韵

