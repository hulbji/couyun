绕池游慢
双调一百四字，前后段各十句、四平韵
韩淲
荷花好处　是红酣落照　翠蔼馀凉　绕郭从前无此乐　空浮动　山影林篁　几度薰风晚　留望眼
平平仄仄句仄平平仄仄句仄仄平平韵仄仄平平平仄仄句平平仄读平仄平平韵仄仄平平仄句平仄仄读
立尽濠梁　谁知好事　初移画舫　特地相将
仄仄平平韵平平仄仄句平平仄仄句仄仄平平韵
惊起双飞属玉　萦小楫冲岸　犹带生香　莫问西湖西畔路　但九里　松下侯王　且举觞寄兴
平仄平平仄仄句平仄仄平仄句平仄平平韵仄仄平平平仄仄句仄仄仄读平仄平平韵仄仄平仄仄句
看閒人　来伴吟章　寸折柄枝　蓬分莲实　徒系柔肠
仄平平读平仄平平韵仄仄仄平句平平平仄句平仄平平韵

