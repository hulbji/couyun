赏南枝
双调一百五字，前段九句五平韵，后段九句六平韵
曾巩
暮冬天地闭　正柔木冻折　瑞雪飘飞　对景见南山　岭梅露　几点清雅容姿　丹染萼　玉缀枝
仄平平仄仄句仄平仄仄仄句仄仄平平韵仄仄仄平平句仄平仄读仄仄平仄平平韵平仄仄读仄仄平韵
又岂是　一阳有私　大抵化工独许　使占却先时
仄仄仄读仄平仄平韵仄仄仄平仄仄句仄仄仄平平韵
霜威莫苦淩持　此花根性　想群卉争知　贵用在和羹　三春里　不管绿是红非　攀赏处　宜酒卮
平平仄仄平平韵仄平平仄句仄平仄平平韵仄仄仄平平句平平仄读仄仄仄仄平平韵平仄仄读平仄平韵
醉撚嗅　幽香更奇　倚阑仗何人去　嘱羌管休吹
仄仄仄读平平仄平韵仄平仄平平仄句仄平仄平平韵

