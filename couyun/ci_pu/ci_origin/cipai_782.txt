贺新郎
双调一百十六字，前后段各十句、六仄韵
叶梦得
睡起流莺语　掩苍苔　房栊向晓　乱红无数　吹尽残花无人问　惟有垂杨自舞　渐暖霭　初回轻暑
中仄平平仄韵仄平平读中平中仄句中平平仄韵平仄平平平平仄句中仄中平中仄韵中中仄读中平中仄韵
宝扇重寻明月影　暗尘侵　上有乘鸾女　惊旧恨　镇如许
中仄中平平仄仄句仄中平读中仄平平仄韵中仄仄句中平仄韵
江南梦断蘅皋渚　浪黏天　蒲萄涨绿　半空烟雨　无限楼前沧波意　谁采蘋花寄取　但怅望
中平中仄平平仄韵仄中中读中中中中句中平中仄韵平仄平平平平中句中仄中平中仄韵仄中仄读
兰舟容与　万里云帆何时到　送孤鸿　目断千山阻　谁为我　唱金缕
中平中仄韵中仄中平平中仄句仄中平读中仄平平仄韵中仄仄句中平仄韵

格二
双调一百十六字，前后段各十句、八仄韵
辛弃疾
瑞气笼清晓　卷珠帘　次第笙歌　一时齐奏　无限神仙离蓬岛　凤驾辇车初到　见拥个　仙娥窈窕
仄仄平平仄韵仄平平读仄仄平平句仄平平仄韵平仄平平平平仄韵仄仄仄平平仄韵仄仄仄读平平仄仄韵
玉佩丁珰风缥缈　正娇姿　一似垂杨袅　天上有　人间少
仄仄平平平仄仄韵仄平平读仄仄平平仄韵平仄仄句平平仄韵
刘郎正是当年少　更那堪　天教付与　最多才貌　玉树琼枝相映耀　谁与安排忒好　有多少
平平仄仄平平仄韵仄平平读平平仄仄句仄平平仄韵仄仄平平平仄仄韵平仄平平仄仄韵仄平仄读
风流欢笑　直待来春成名了　马如龙　绿绶欺芳草　同富贵　又偕老
平平平仄韵仄仄平平平平仄韵仄平平读仄仄平平仄韵平仄仄句仄平仄韵

格三
双调一百十五字，前后段各十句、六仄韵
苏轼
乳燕飞华屋　悄无人　槐阴转午　晚凉新浴　手弄生绡白团扇　扇手一时似玉　渐困倚　孤眠清熟
仄仄平平仄韵仄平平读平平仄仄句仄平平仄韵仄仄平平仄平仄句仄仄仄平仄仄韵仄仄仄读平平平仄韵
帘外谁来推绣户　枉教人　梦断瑶台曲　又却是　风敲竹
平仄平平平仄仄句仄平平读仄仄平平仄韵仄仄仄句平平仄韵
石榴半吐红巾蹙　待浮花浪蕊都尽　伴君幽独　秾艳一枝细看取　芳意千重似束　又恐被　秋风惊绿
仄平仄仄平平仄韵仄平平仄仄平仄句仄平平仄韵平仄仄平仄仄仄句平仄平平仄仄韵仄仄仄读平平平仄韵
若待得君来向此　花前对酒不忍触　共粉泪　两簌簌
仄仄仄平平仄仄句平平仄仄仄仄仄韵仄仄仄句仄仄仄韵

格四
双调一百十七字，前后段各十句、七仄韵
辛弃疾
柳暗凌波路　送春归　一番新绿　猛风暴雨　千里潇湘葡萄涨　人解扁舟欲去　又樯燕　留人相语
仄仄平平仄韵仄平平读仄平平仄句仄平仄仄韵平仄平平平平仄句平仄平平仄仄韵仄平仄读平平平仄韵
艇子飞来生尘步　唾花寒　唱我新翻句　波似箭　催鸣橹
仄仄平平平平仄韵仄平平读仄仄平平仄韵平仄仄句平平仄韵
黄陵祠下山无数　听湘娥　泠泠曲罢　为谁情苦　行到东吴春已暮　正江阔　潮平稳渡　望金雀
平平平仄平平仄韵仄平平读平平仄仄句仄平平仄韵平仄平平平仄仄韵仄平仄读平平仄仄韵仄平仄读
觚棱翔舞　前度刘郎今重到　问元都　千树花存否　愁为倩　幺弦诉
平平平仄韵平仄平平平平仄句仄平平读平仄平平仄韵平仄仄句平平仄韵

格五
双调一百十七字，前后段各十句、七仄韵
《豹隐纪谈》平江妓
春色元无主　荷东君　著意看承　等閒分付　多少无情风与浪　又那更　蝶欺蜂妒　算燕雀
平仄平平仄韵仄平平读仄仄平平句仄平平仄韵平仄平平平仄仄句仄仄仄读仄平平仄韵仄仄仄读
眼前无数　纵使帘栊能爱护　到如今　已是成迟暮　芳草碧　遮归路
仄平平仄韵仄仄平平平仄仄韵仄平平读仄仄平平仄韵平仄仄句平平仄韵
看看做到难言处　怕仙槎　轻转旌旗　易歌襦裤　月满西楼弦索静　云蔽昆城阆府　便恁地
平平仄仄平平仄韵仄平平读平仄平平句仄平平仄韵仄仄平平平仄仄句平仄平平仄仄韵仄仄仄读
一帆轻举　独倚阑干愁拍破　惨玉容　泪眼如红雨　去与住　两难诉
仄平平仄韵仄仄平平平仄仄韵仄仄平读仄仄平平仄韵仄仄仄句仄平仄韵

格六
双调一百十六字，前后段各十句、六仄韵
史达祖
西子相思切　委萧萧　风裳水佩　照人清越　山染蛾眉波曼睩　聊可与之娱悦　便莫赋　湘妃罗袜
平仄平平仄韵仄平平读平平仄仄句仄平平仄韵平仄平平平仄仄句平仄仄平平仄韵仄仄仄读平平平仄韵
怕见绿荷相倚恨　恨白鸥　占了凉波阔　拣凉处　放船歇
仄仄仄平平仄仄句仄仄平读仄仄平平仄韵仄平仄句仄平仄韵
道人不是尘埃物　纵狂吟落魄　吹乱一巾凉发　不觉引杯浇肺渴　正要清歌骇发　更坐上　其人冰雪
仄平仄仄平平仄韵仄平平仄仄句平仄仄平平仄韵仄仄仄平平仄仄句仄仄平平仄仄韵仄仄仄读平平平仄韵
截取断虹堪作钓　待玉奁　今夜来时节　也胜钓　石城月
仄仄仄平平仄仄句仄仄平读平仄平平仄韵仄仄仄句仄平仄韵

格七
双调一百十六字，前后段各十句、六仄韵
史达祖
绿障南城树　有高楼衔城　楼下芰荷无数　客自倚阑鱼亦避　恐是持竿伴侣　对前浦　扁舟容与
仄仄平平仄韵仄平平平平句平仄仄平平仄韵仄仄仄平平仄仄句仄仄平平仄仄韵仄平仄读平平平仄韵
杨柳影间风不到　倩诗情　飞过鸳鸯浦　人正在　断肠处
平仄仄平平仄仄句仄平平读平仄平平仄韵平仄仄句仄平仄韵
两山带著冥冥雨　想低帘短额　谁见恨时眉妩　别为青尊眠锦瑟　怕被歌留愁住　便欲趁　采莲归去
仄平仄仄平平仄韵仄平平仄仄句平仄仄平平仄韵仄仄平平平仄仄句仄仄平平平仄韵仄仄仄读仄平平仄韵
前度刘郎虽老矣　奈年来　犹道多情句　应笑煞　旧鸥鹭
平仄平平平仄仄句仄平平读平仄平平仄韵平仄仄句仄平仄韵

格八
双调一百十六字，前后段各十句、六仄韵
李南金
流落今如许　我亦三生杜牧　为秋娘著句　先自多愁多感慨　更值江南春暮　君看取　落花飞絮
平仄平平仄韵仄仄平平仄仄句仄平平仄仄韵平仄平平平仄仄句仄仄平平平仄韵平仄仄读仄平平仄韵
也有吹来穿绣幌　有因风　飘堕随尘土　人世事　总无据
仄仄平平平仄仄句仄平平读平仄平平仄韵平仄仄句仄平仄韵
佳人命薄君休诉　若说与　英雄心事　一生更苦　且尽尊前今日意　休记绿窗眉妩　但春到
平平仄仄平平仄韵仄仄仄读平平平仄句仄平仄仄韵仄仄平平平仄仄句平仄仄平平仄韵仄平仄读
儿家庭户　幽恨一帘烟月晓　恐明朝　雁亦无寻处　浑欲倩　莺留住
平平平仄韵平仄仄平平仄仄句仄平平读仄仄平平仄韵平仄仄句平平仄韵

格九
双调一百十五字，前后段各十句、八仄韵
马庄父
客里伤春浅　问今年梅蕊　因甚化工不管　陌上芳尘行处满　可计天涯近远　见说道　迷楼左畔
仄仄平平仄韵仄平平平仄句平仄仄平仄仄韵仄仄平平平仄仄韵仄仄平平仄仄韵仄仄仄读平平仄仄韵
一似江南先得暖　向何郎　庭下都寻遍　辜负了　看花眼
仄仄平平平仄仄韵仄平平读平仄平平仄韵平仄仄句仄平仄韵
古来好物难为伴　只琼花一种　传来仙苑　独许扬州作珍产　须胜了　千千万万　又却待　东风吹绽
仄平仄仄平平仄韵仄平平仄仄句平平平仄韵仄仄平平仄平仄韵平仄仄读平平仄仄韵仄仄仄读平平平仄韵
自昔闻名今见面　数归期　屈指家山晚　归去说　也希罕
仄仄平平平仄仄韵仄平平读仄仄平平仄韵平仄仄句仄平仄韵

格十
双调一百十三字，前后段各十句、六仄韵
吕渭老
斜日封残雪　记别时　檀槽按舞　霓裳初彻　唱煞阳关留不住　桃花面皮似热　渐点点　珍珠承睫
平仄平平仄韵仄仄平读平平仄仄句平平平仄韵仄仄平平平仄仄句平平仄平仄仄韵仄仄仄读平平平仄韵
门外潮平风席正　指佳期　共约花同折　情未忍　带双结
平仄平平平仄仄句仄平平读仄仄平平仄韵平仄仄句仄平仄韵
钗金未断肠先结　下扁舟　更有暮山千叠　别后武陵无好梦　春山子规更切　但孤坐　一帘明月
平平仄仄平平仄韵仄平平读仄仄仄平平仄韵仄仄仄平平仄仄句平平仄平仄仄韵仄平仄读仄平平仄韵
蚕共茧　花同蒂　甚人生见底多离别　谁念我　泪如血
平仄仄句平平仄句仄平平仄仄平平仄韵平仄仄句仄平仄韵

格十一
双调一百十五字，前段十句六仄韵，后段十一句六仄韵
周紫芝
白首归何晚　笑一椽　天教付与　楚江南岸　门外春山晚无数　祇有匡庐似染　但想像　红妆不见
仄仄平平仄韵仄仄平读平平仄仄句仄平平仄韵平仄平平仄平仄句仄仄平平仄仄韵仄仄仄读平平仄仄韵
谁念香山当日事　漫青衫　泪湿人谁管　歌旧曲　空凄怨
平仄平平平仄仄句仄平平读仄仄平平仄韵平仄仄句平平仄韵
将军未老身归汉　算功名过了　惟有古祠尘满　谁似渊明拌得老　饱看云山万点　况此老　斜川不远
平平仄仄平平仄韵仄平平仄仄句平仄仄平平仄韵平仄平平平仄仄句仄仄平平仄仄韵仄仄仄读平平仄仄韵
终待我他年　自剪黄花　一酹重阳盏　君为我　休辞劝
平仄仄平平句仄仄平平句仄仄平平仄韵平仄仄句平平仄韵

格十二（彩蛋）
双调一百十六字，前后段各十句、六仄韵
醋鱼斋（男同久）
我是男同久　恰今天　春心荡漾　意淫难够　逢那红鸾星高照　正是脱单时候　去网上　把良缘守
仄仄平平仄韵仄平平读平平仄仄句仄平平仄韵平仄平平平平仄句仄仄仄平平仄韵仄仄仄读仄平平仄韵
看这小哥哥不错　有俊才　又有诗千首　要稳住　做佳偶
仄仄仄平平仄仄句仄仄平读仄仄平平仄韵仄平平仄平平仄韵
欲加微信成朋友　你好哇　学弟我呢　古文高手　先把氛围烘托好　真相再说出口　我愿意
仄平平仄平平仄韵仄仄平读仄仄仄平句仄平平仄韵平仄平平平仄仄句平仄仄仄仄仄韵仄仄仄读
你攻我受　榆木不将风情解　这渣男　把我心伤透　谁与我　交杯酒
仄平仄仄韵平仄仄平平平仄句仄平平读仄仄平平仄韵平仄仄句平平仄韵

