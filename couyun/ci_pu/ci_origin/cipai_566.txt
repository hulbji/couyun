雨中花慢
双调九十八字，前段十一句四平韵，后段十句四平韵
苏轼
今岁花时深院　尽日东风　荡飏茶烟　但有绿苔芳草　柳絮榆钱　闻道城西　长林古寺　甲第名园
平仄平平平仄句仄仄平平句仄仄平平韵仄仄仄平平仄句仄仄平平韵平仄平平句平平仄仄句仄仄平平韵
有国艳带酒　天香染袂　为我留连
仄仄仄仄仄句平平仄仄句仄仄平平韵
清明过了　残红无处　对此泪洒尊前　秋向晚　一枝何事　向我依然　高会聊追短景　清商不假馀妍
平平仄仄句平平平仄句仄仄仄仄平平韵平仄仄读仄平平仄句仄仄平平韵平仄平平仄仄句平平仄仄平平韵
不如留取　十分春态　付与明年
仄平平仄句仄平平仄句仄仄平平韵

格二
双调九十八字，前后段各十句、四平韵
张孝祥
一叶凌波　十里御风　烟鬟雾鬓萧萧　认得江皋玉佩　水馆冰绡　秋净明霞乍吐　曙凉宿霭初消
仄仄平平句仄仄仄平句平平仄仄平平韵仄仄平平仄仄句仄仄平平韵平仄平平仄仄句仄平仄仄平平韵
恨微颦不语　欲进还休　凝伫迢遥
仄平平仄仄句仄仄平平句平仄平平韵
神交冉冉　愁思盈盈　断魂欲遣谁招　还似待　青鸾传信　乌鹊成桥　怅望胎仙琴叠　羞看翡翠兰苕
平平仄仄句平仄平平句仄平仄仄平平韵平仄仄读平平平仄句平仄平平韵仄仄平平平仄句平平仄仄平平韵
梦回人远　红云一片　天际笙箫
仄平平仄句平平仄仄句平仄平平韵

格三
双调九十九字，前后段各十句、四平韵
刘褒
缥蒂缃枝　玉叶翡英　百梢争趁春忙　正雨后　蜂粘落絮　燕扑晴香　遗策谁家荡子　唾花何处新妆
仄仄平平句仄仄仄平句仄平平仄平平韵仄仄仄读平平仄仄句仄仄平平韵平仄平平仄仄句仄平平仄平平韵
想流红有恨　拾翠无心　往事凄凉
仄平平仄仄句仄仄平平句仄仄平平韵
春愁如海　客思翻空　带围只看东阳　更那堪　玉笙度曲　翠羽传觞　红泪不胜闺怨　白云应老他乡
平平平仄句仄仄平平句仄平仄仄平平韵仄平平读仄平仄仄句仄仄平平韵平仄仄平平仄句仄平平仄平平韵
梦回敧枕　风惊庭树　月在西厢
仄平平仄句平平平仄句仄仄平平韵

格四
双调一百字，前后段各十句、四平韵
柳永
坠髻慵梳　愁蛾懒画　心绪事事阑珊　觉新来憔悴　金缕衣宽　认得这　疏狂意下　向人诮
仄仄平平句平平仄仄句平仄仄仄平平韵仄平平平仄句平仄平平韵仄仄仄读平平仄仄句仄平仄读
譬如閒　把芳容整顿　恁地轻孤　争忍心安
仄平平韵仄平平仄仄句仄仄平平句平仄平平韵
依前过了旧约　甚当初赚我　偷剪香鬟　几时得归来　香阁深关　待伊要　尤云殢雨　缠鸳衾
平平仄仄仄仄句仄平平仄仄句平仄平平韵仄平仄平平句平仄平平韵仄平仄读平平仄仄句平平平读
不与同欢　尽更深款款　问伊今后　更敢无端
仄仄平平韵仄平平仄仄句仄平平仄句仄仄平平韵

格五
双调九十七字，前后段各十句、四平韵
吴礼之
眷浓恩重　长离永别　凭谁为返香魂　忆湘裙霞袖　杏脸樱唇　眉埽春山淡淡　眼裁秋水盈盈
仄中平中句中中仄中句中平中仄平平韵仄中平中仄句中仄平平韵中仄中平中仄句中平中仄平平韵
便如何忘得　温柔情态　恬静天真
仄平平中仄句中中中中句中仄平平韵
凭栏念及　夕阳西下　暮烟四起江村　渐入夜　疏星映柳　新月笼云　酝造一生清瘦　能消几个黄昏
中平中仄句中中平中句中中中仄平平韵中仄仄读平平中仄句中仄平平韵中仄中平中仄句中平中仄平平韵
断肠时候　帘垂深院　人掩重门
中平中仄句中平中仄句中仄平平韵

格六
双调九十六字，前后段各十句、四平韵
京镗
玉局祠前　铜壶阁畔　锦城药市争奇　正紫萸缀席　黄菊浮卮　巷陌联镳并辔　楼台吹竹弹丝
仄仄平平句平平仄仄句仄平仄仄平平韵仄仄平仄仄句平仄平平韵仄仄平平仄仄句平平平仄平平韵
登高望远　一年好景　九日佳期
平平仄仄句仄平仄仄句仄仄平平韵
自怜行客　犹对嘉宾　留连岂是贪痴　谁会得　心驰北阙　兴寄东篱　惜别未催鹢首　追欢且醉蛾眉
仄平平仄句平仄平平句平平仄仄平平韵平仄仄读平平仄仄句仄仄平平韵仄仄仄平仄仄句平平仄仄平平韵
明年此会　他乡今日　总是相思
平平仄仄句平平平仄句仄仄平平韵

格七
双调九十八字，前后段各十句、四平韵
高观国
旆拂西风　客应星汉　行参玉节征鞍　缓带轻裘　争看盛世衣冠　吟倦西湖风月　去看北塞关山
仄仄平平句仄仄平仄句平平仄仄平平韵仄仄平平句平平仄仄平平韵平仄平平平仄句仄平仄仄平平韵
过离宫禾黍　故垒烟尘　有泪应弹
仄平平平仄句仄仄平平句仄仄平平韵
文章俊伟　颖露囊锋　名动万里呼韩　知素有　平戎手段　小试何难　情寄吴梅香冷　梦随陇雁霜寒
平平仄仄句仄仄平平句平仄仄仄平平韵平仄仄读平平仄仄句仄仄平平韵平仄平平平仄句仄平仄仄平平韵
立勋未晚　归来依旧　酒社诗坛
仄平仄仄句平平平仄句仄仄平平韵

格八
双调九十七字，前后段各十句、四平韵
葛立方
寄径睢阳　陌上忽看　夭桃秾李争春　又见楚宫　行雨洗芳尘　红艳霞光夕照　素华琼树朝新
仄仄平平句仄仄仄平句平平平仄平平韵仄仄仄平句平仄仄平平韵平仄平平仄仄句仄平平仄平平韵
为奇姿芳润　拟倩游丝　留住东君
仄平平平仄句仄仄平平句平仄平平韵
拾遗杜老　犹爱南塘　寄情萝薜山村　争似此　花如姝丽　獭髓轻匀　不数江陵玉杖　休誇花岛红云
仄平仄仄句平仄平平句仄平平仄平平韵平仄仄读平平平仄句仄仄平平韵仄仄平平仄仄句平平平仄平平韵
少须澄霁　一番清影　更待冰轮
仄平平仄句仄平平仄句仄仄平平韵

格九
双调九十六字，前后段各十句、四平韵
《玉照新志》无名氏
事往人离　还似暮峡归云　陇上流泉　奈向分圆镜　已断幺弦　长记酒阑歌罢　难忘月夕花前
仄仄平平句平仄仄仄平平句仄仄平平韵仄仄平平仄句仄仄平平韵平仄仄平平仄句平平仄仄平平韵
相携手处　琼楼朱户　触目依然
平平仄仄句平平平仄句仄仄平平韵
从来惯共　绣帏罗帐　镇效比翼文鸳　谁念我　而今清夜　常是孤眠　入户不如飞絮　傍怀争及炉烟
平平仄仄句仄平平仄句仄仄仄仄平平韵平仄仄读平平平仄句平仄平平韵仄仄仄平平仄句仄平平仄平平韵
这回休也　一生心事　为你萦牵
仄平平仄句仄平平仄句仄仄平平韵

格十
双调九十八字，前后段各十句、四仄韵
秦观
指点虚无征路　醉乘斑虬　远访西极　见天风吹落　满空寒白　玉女明星迎笑　何苦自淹尘域
仄仄中平平仄句仄中平平句仄中平仄韵仄平平平仄句仄中平仄韵仄仄平平平仄句平仄仄平平仄韵
正火轮飞上　雾捲烟开　洞观金碧
仄仄平平仄句中中平中句仄中平仄韵
重重观阁　横枕鳌峰　水面倒衔苍石　随处有　奇香异火　杳然难测　好是蟠桃熟后　阿环偷报消息
平平中仄句中中中中句中仄仄平平仄韵平中仄读平平中仄句仄平平仄韵仄仄中平中仄句中平中仄平仄韵
在青天碧海　一枝难遇　占取春色
仄平平仄仄句中平平仄句仄中平仄韵

格十一
双调九十八字，前段十一句四仄韵，后段十句四仄韵
《梅苑》无名氏
梦破江南春信　渐入江梅　暗香初发　乞与横斜疏影　为怜清绝　梁苑相如　平生有赋　未甘华发
仄仄平平平仄句仄仄平平句仄平平仄韵仄仄平平平仄句仄平平仄韵平仄平平句平平仄仄句仄平平仄韵
便广寒争遣　韶华惊怨　讵妨轻折
仄仄平平仄句平平平仄句仄平平仄韵
扬州歌吹　二十四桥　不道画楼声歇　生怕有　江边一树　要堆轻雪　老去苦无欢事　凌波空有纤袜
平平平仄句仄仄仄平句仄仄仄平平仄韵平仄仄读平平仄仄句仄平平仄韵仄仄仄平平仄句平平平仄平仄韵
恨无好语　何郎风味　定教难说
仄平仄仄句平平平仄句仄平平仄韵

格十二
双调九十七字，前段十一句四仄韵，后段十句四仄韵
黄庭坚
正乐中和　夷夏燕喜　官梅乍传消息　待新年欢计　断送春色　桃李成阴　甘棠少讼　又移旌戟
仄仄平平句平仄仄仄句平平仄平平仄韵仄平平平仄句仄仄平仄韵平仄平平句平平仄仄句仄平平仄韵
念画楼朱阁　风流高会　顿冷谈席
仄仄平平仄句平平平仄句仄仄平仄韵
西川纵有　舞裙歌板　谁共茗邀棋敌　归来未　先沾离袖　管弦催滴　乐事赏心易散　良辰美景难得
平平仄仄句仄平平仄句平仄仄平平仄韵平平仄读平平平仄句仄平平仄韵仄仄仄平仄仄句平平仄仄平仄韵
会须醉倒　玉山扶起　更倾春碧
仄平仄仄句仄平平仄句仄平平仄韵

格十三
双调九十七字，前段十一句五仄韵，后段九句五仄韵
《高丽史·乐志》无名氏
宴阕倚阑郊外　乍别芳姿　醉登长陌　渐觉联绵离绪　淡薄秋色　宝马频嘶　寒蝉噪晚　正伤行客
仄仄仄平平仄句仄仄平平句仄平平仄韵仄仄平平平仄句仄仄平仄韵仄仄平平句平平仄仄句仄平平仄韵
念少年踪迹　风流声价　泪珠偷滴
仄仄平平仄韵平平平仄句仄平平仄韵
从前与　酒朋花侣　镇赏画楼瑶席　今夜里　清风明月　水村山驿　往事悠悠似梦　新愁苒苒如织
平平仄读仄平平仄句仄仄仄平平仄韵平仄仄读平平平仄句仄平平仄韵仄仄平平仄仄句平平仄仄平仄韵
断肠望极　重逢何处　暮云凝碧
仄平仄仄韵平平平仄句仄平平仄韵

