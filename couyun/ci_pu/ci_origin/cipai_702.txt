澡兰香
双调一百四字，前后段各十句、四仄韵
吴文英
盘丝系腕　巧篆垂簪　玉隐绀纱睡觉　银瓶露井　彩箑云窗　往事少年依约　为当时　曾写榴裙
平平仄仄句仄仄平平句仄仄仄平仄仄韵平平仄仄句仄仄平平句仄仄仄平平仄韵仄平平读平仄平平句
伤心红绡褪萼　炊黍梦　光阴渐老　汀洲烟蒻
平平平平仄仄韵平仄仄读平平仄仄句平平平仄韵
莫唱江南古调　怨抑难招　楚江沈魄　薰风燕乳　暗雨梅黄　午镜澡兰帘幕　念秦楼　也拟人归
仄仄平平仄仄句仄仄平平句仄平平仄韵平平仄仄句仄仄平平句仄仄仄平平仄韵仄平平读仄仄平平句
应剪菖蒲自酌　但怅望　一缕新蟾　随人天角
平仄平平仄仄韵仄仄仄读仄仄平平句平平平仄韵

